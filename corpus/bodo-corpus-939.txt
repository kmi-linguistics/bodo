 ( नुथाइ ) : नखरनि सिथ्लायाव पेरालाइस बेरामि बिमाया हुइल सेयाराव जिराइना थागोन , बिहामजो आरतिया नजसिङाव थागोन । बिदा गेदेर नगेन इन्सपेक्टरा ( द्वैसजों ) फंबाय निलज बिनानाव सोदोमश्री आरो फिसाज्ला उन्दै मुलुगखौ लानानै ( गारिनिफ्राइ ओंखारनाय सोदोब ) सिथ्लायाव ओंखारग्रोमोना नगेना बिमाखौ खुलुमगोन । फंबाइ , बिनानाव आरो फिसाज्ला मुलुगा नसिङाव हाबलांगोन । ) नगेन : आयै , आयै , आंहा दिनै मोनसे थाखोआव उथ्रिबाइ ( खुलुमनानै ) । नों बोरल'होदो , जाहाथे बेबादिनो आङो उथ्रिलांबाइ थायो । बिमाः थाखो ! मा थाखोआव उथ्रिखो ? फरायसालिआव थांनो गैया मानोलाइ । ननगेः नङा आयै , अां फरायसालिनि खोथाखौ बुङाखै । माने आं मोनसे थाखोआव उथ्रिबाइ । नाय आयै अांहा दा हाथरखिया थरसेल दं । बेनिफ्राइ नाइदो गाबोन्निफ्राइथरनै समफोर सिलचरनि पुलिच थानायावसो जइन जाहैनोसै । ( थफि आरो पिष्टलखौ बखनानै टि टेबुलाव दोनो । ) बिमा : मा ! सिलचराव ! बिदिब्ला . . ! नगेन : औ आयै । अांहा जायगानि थानायाव थानो मोन्नाइ नंला । आरतिः ( नगेननि बिसि ) मा ! बिदिब्ला सिलचराव अांबो थाहैनांसिगोन . . ? बिमा : बे नोंसोरनिसो बाथ्रा फिसाफोर , अांहा बयाव बुंनांगौ जेबो गैया । नगेन : रथज्आरति , बे बाथ्राखौ अां सान्नानै नाइग्रोनि . . . आरति : ( बोरैबा जानानै ) फैदो फै ओंखामफ्रा जाफैदो । नगेनः औ नङामाथो थु थुग्रोदो आरो ओंखामा आइनोबो खुरखादो । ( नगेना बिमाखौ हुइल सेराव उन्निफ्राइ नारै नारै सिङाव लांगोन आरो मेथाइनि आलाप रिंखांगोन । ) जिउनि दावहा आइयै गासिबो सुबुंनि आगाना नोंल सुखुयै थादो . . अ आंनि आइयै अराइबो अनसाइगोन जों नोंखौ जुगे जुगे . . ( नगेननि थामथि थाखोनि फिसाज्ला मुलुगा , सिथलायाव ऑखारना मा खालामगोन मागोन पिष्टलखौ लायो आरो थुफिखौ गानो । नगेना सिभिल ड्रेसजों ओंखाम जाखांना रुमालजों आखाय हुगार हुगार सिथ्लानि सेयाराव जिरायो , बे समावनो उन्थिंनिफ्राइ फिसाज्ला मुलुगा बिफाखौ सिरियै पिष्टल जान्नानै बुङो - ) मुलुग : बाबा नों मानो सानफ्रोम्बो पिष्टलजों गेलेनो मोना होन्ना बुङो आरो नों आंनो पिष्टल बाइनानै होफैनो थिनोब्लाबो होफैया ।