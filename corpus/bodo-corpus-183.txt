बिहोमानि थाखाय , जेरै : – मोथिनि माइ बिदांखौ सोरा बासिना माइज्लिनि थाखाय गाहाम बिदां मोन्नो थुमना दोनो । बिदिनो माइज्लि गालांबाय बियो । मा मोनलांखो एबा मा लांफाखो माथो जेबोखौनो मोनलाङाखिसै । हारसिङैनो फैदों हारसिङैनो थांबाय । न ' बां थालांजोब्बाय गासिबो दंनायमानि सोरजि आरो बिहोमा । जे बिहोमाखौ जेर लायै लायै माहाररिनि सुबुंफ्रा गावनि जिउजों थोलोब होफानानै थांना थानायनि रोणथिलियाव दावगालांनो हायो । बिदिखायनो खरसानि गोनांथार हारि - माहारियाव । बिथांनि सोर्गोपुरियाव आनज्रायलांनाया माहारिनि थाखाय सुफुंख ' हायि खहा जाबाय । दिदोम उन्दुबाय थानायखौ एग्रांबाय थादों होन्ना नों गिरियाल ' बेरेखा दासान । जुगे जुगे गोजोर जाना थानांगौवाव दानो बोरै जों नोंखौ बावगारनो गिरि ? 
 अखानायजासे एकथेङिया नाइजाब गावन गायग्राखाय दिना लावलांदों दिनबाव दिनबाव रुंसारिनि जि साननि उनावसो बेनि ओलैस्रो सोलेरा नवाव सफैदों । बिसि - फिसा दुखु नांहाब गाबनायखौ अब्ला बियो मिथिलियामोन । राइजो राजानि सोलाबनाइजों बिथांनि आदय सारादुखौ खुंनाय जादोंमोन 19–12 - 2012 खालाराव हां नागारनायनि ( 31 - 10 - 12 ) बाजि साननि उनाव गोथार जिउमानि अख्रंमायाव अराय गोजोननि थाखाय । बेहिया मानसिनि बेहिया लिलाखेला ।