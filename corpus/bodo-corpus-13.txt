मोन्नाय न्यायआ हारसिं हारसिं थार्फोआव जेबो न्याय होआबो जानो हागौ , बरणश नासयनायबो जानो हागौ । जेरै भारतनि उदांस्रिया साफ्रोम भारतारिफोरनि थाखाय न्याय दाबिमोन । उदांस्रिनि उनाव नुबाय सामाजिक , हारिआरि आरो हारसिं हारसिं न्यायनि दाबिया जोबनो रोङाखिसै । बरणश हादोरारिजों हादोरारिनि गेजेरावनो सोबख ' लायनायनि दण्डसो सोमजिनानै माब्लाबा क्लाच , ष्ट्रागल , माब्लाबा सोबखनायनि हेंथायै जुजिनाय आरो माब्लाबा सिनायथिनि सोमावसारनायसो फैबाय । बबेबा ओनसोलनि उदांस्रियानो बै ओनसोलनि साफ्रोम सुबुंनो न्याय होनो हाया । सुबुंनि न्यायआ मोनसे हारि एबा समाजआ मोन्नाय न्यायजोंबो फैजोबा । बेयो फैयो समानै जोथोन लालायनायनि गेजेरजोंसो । समानथाय होन्नाय थार गुबै ओंथियाव जेरावबो गैया । बेयो मोनसे केयारिं ससाइटिनिसो कनचेप्ट । जेराव गावजों गाव जोथोन लालायनाय आरो मदद होलायनाय दङ ' बेवनो समानथायाबो दङ' । इउरपआव जिडाइन जौथाइयाव समानथाया जांखृखांनायनि दाबिल ' नङामोन , बेखौ लानानै बै हादरमायाव गुवार आोंथियावनो गोरोबलायनाय ( कनचेन्सास ) बो दङ ' मोन । बेनिखायनो समाजाव समन्नथाय सानथौआनो बै हादरमायाव बयनिबो राजखान्थि सान्थौबो जादोंमोन । जारिमिनाबो बुङो इउरपनि समाजआ सिगां उदांस्रि आरो समान्थायनि गायसननाय बाथ्राखौ सानग्रोदोंमोन आरो बेखौनी समाजा गुस्लायनायनि सान्थौ हिसाबै नाजावदोमोन । फार्सेथिं एशिया हादरमायाव बै समाव बांसिनै अटरिटारियान खुंथाइ सोलियोमोन । राजा महाराजानि खुंथाइ एबा भारतबायदि हादोराव जमिदार खुंथाइ जोबनानै गनतन्श्रनि खुंथाइ फैनाया जोबोद उनाव फैदोंमोन । जायनि थाखाय बैफोराव उदांस्रि आरो समान्थायनि