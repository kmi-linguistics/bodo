ओं ह्रिं ख्लिं फोद से ओ ह्रिं ख्लिं फोद से ओं ह्रिं ख्लिं फोद से । सुबुंया गिनायाव सिबियो । मिथिंगानि गोमोथाव जाथायखौ नुनानै बै खुयामि मुगानिफ्रायनो अन्थाय , फिफां - लाइफांखौ फुजिबोनाय नेर्सोन नुनो मोनो । हाग्रा - बंग्रा , दैमा - दैसा , बिलो - बिलोमा दिहिफ्राव राइजो जानाय समाव सुबुंया मिथिंगानि मावनो हायि मावनाय गोहोखौ नुनानै बै गोहोया मा , बिनि बिगोमाया सोर बेलाय - बेबादि रोजा रोजा सोंथि जाखांफैदोंमोन सुबुंनि गोसोयाव , बिखायनो बै गोहोनि बिगोमाखौ सिबिनो लाजेननायनिफ्रायनो सुबुंनि गेजेराव सिबिनाय गोसोया जाखांफैयो । मोदाय - दावदाय फुजा होनाय आसार हुदाफ्रा बै समनिफ्रायनो फैखादों । जोंनि भारत हादरावल ' नङा बबेखानि दुलाराय बुहुमावनो सिबिनाय , फोथायनाय सोदोबा फैदों । सुबुं समाजा सिबिनाय सोदोबखौ जेरैबादि बुजियो बिदिल ' नङा । बे सोदोबा सरासनस्रायै सुबुंफोरनि सान्नाय सोदोबथिनि अनगायैबो सिबिनाय सोदोबजों लोब्बाथि दं सुबुं जीउनि जोबथा नोजोर आरो थांखि । सिबिनाय सोदोबा अबं सिबिनायखौनो दिन्थियो । अबंनि फारसिं बांसिन ( बाराद्राय ) सिबिनाय गोसोखौनो फुजिनाय एबा सिबिनाम बुंनाय जायो । सास्थ्रफोरावबो