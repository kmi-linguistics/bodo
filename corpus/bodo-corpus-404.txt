गेदेर दोहोरोमा मोनसेयानो । हादोर , हारि , सम आरो बोथोर लानानै बिखौ गुबुन गुबुन महराव नुयो । जेरै गंसे सिरागखौ गुबुन - गुबुन आइनानि रास्मा लानानै थायोब्ला जुदा - जुदा गाबनि नुयो , बेबादिनो गुबुन - गुबुन फोलेरनि मानसिफोरा जाय जेरै दोलोआव गिदिर गोलाव जादों , जाय जेरै खोथा फोरखौ आगु सुबुं गुरु फोरनिफ्राय खोनादों बेबादि साननाय हनायनि सायाव गावनि साननायखौ फोजोबहोना गावनि गोसोआव दोहोरोमनि सावगारि ( मुसुखा ) दानानै फसंना गोबानानै लायो । गावनि दोहोरोमनि गेजेराव एफा - एनै गोरोबलायाब्लानो गुबुनखौ मालाय ( जुदा ) साननाया फैयो । नाथाय दोहोरोमनि नंगुबै बोसोनफोरा बेबादि साननो होआखेै गासैखौबो समान गेजेरजों नाइनो थिनदों । सनाया जेब्लबो सनाखा , बियो जेब्लाबो तामा जानो हाया । दोहोरोमनि बोसोना जेब्लाबो गोथार , सैथो आरो गोजों । गोथार बादि मुवा जेबो गैया आरो थार गैयि दोहोरोमा दोहोरोमानो नङा । जोंनि बाथौ दोहोरोमाव बे गोथारआ जेब्लाबो दङ । बेनिखायनो बाथौआ बुहुमनि मादावनो मोनसे नंगुबै बाथौ दोहोरोम । 
 जोनोमगिरि बिमा - बिफाया जा दोहोरोमाव दङ बे दोहोरोनावनो थानानै बे दोहोरोमनि आसार - खान्थिखौ फालिना बे दोहोरोमनि जौगानाय खामानि मावलांब्लाबो जों गासैबो बुहुमनि दोहोरोमनि दरखंआव आगान हैगोन होननानै माहारिनि बिफा महात्मा गान्धीया बुंदों । बुहुमनि गासैबो जिब - जिबिनि मादाव मानसियानो देरसिन ( स्रेष्ट' ) जिब । मानोना मानसिनि थार ओंथिया जादों माननि सि एबा मान गोनां सि । बेनिखायनो , मानसि फोलेरनि गुबै थांखिखौ जाफुंसार होनो थाखाय खायसे बानजाथावयि आसार खान्थिखौ एरख'ना गारनानै दोहोरोम सानथौनि ओंथिफोरखौ बेले - बेजे सानस्रिजों फोरमायनो नाजायालासिनो , रोखा रोखा आरो थारलायै बिजिरनानै गोदान मुगानि सोद्रोम समाजजों गोरोबहोना बिगियान सानथौजों सोलाय - सोल ' खालामनानै फोसाबना लानो नांगौ । 
 बुहुमाव मानसि दङखायनो दोहोरोम दङ । दोहोरोमखौ गारनानै मानसि आरो मानसिखौ गारनानै दोहोरोम मोननै खोबो गारनानै सोलिनो हाया । मानसिनि थाखाय दोहोरोम नांगौ नाथाय दोहोरोमनि थाखाय मानसि नङा । मानसिया जिउ दङ । मानसिनि जिउखौ मोनथिनो हायोब्ला मोनसे सानखान्थि बादि । बेयाव मोनसे बुंफुरलुआ गोरोन्थिजाब्लानो गासैबो आलाइसिलाइ जाजोबलाङो । 
 . . . बुंदोंमोन गोनोखो ( बिगियान ) नङाब्ला खोमसि आरो नङाब्ला खोमसि आरो नडाब्लाबो बिगियाना राहागोथे । बाथ्राफोरखौ खोनाना बुंदोंमोन । मानोना दोहोरोम सानखान्थि हाबनानै दङ' । थामहिनबा मानसिनि जिउजों दोहोरोम