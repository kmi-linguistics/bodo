हारिमु नेमखान्थि आरो समाज खान्थिखौ नागाराखैमोन । बर सुबुंआ बाथौ धोरोमनि नेमखान्थिनि गेजेरजों सोलिनो नागाराखैमोन जायनि जाहोनाव दिनैसिम बर'नि गेजेराव बाथौ धोरोमा सोलिगासिनो दं । गाहायनि बाथौ मंत्रनिफ्राय जों बे बाश्राखौ गोर्ल्लैयै हमदांनो हायो - आइ थैदों आइखौ गारजदों आफा थैदों आफाखौ गारजदों बावयाखै बा ग'साइ थेवबो जोंलाय नों आफा बोराइ बाथौखौलाय । बाथौ धोरोमारी बर'फोरा बाथौ धोरोमनि गेजेरजों मोनबा गोहोनि बिगोमा ( पन्सभुत ) नुवाथारि अबंलाउरी इसोरखौ सिबियो । मोनबा गोहो एबा पन्च तत्व ( बाथौ ) नि गेजेरजोंसो नुवाथारी अबंलाउरी आनान ग'साइनि थासारि ( अस्तित्व ) खौ मोन्दांनो हायो । बाथौनि ओंथियानो जादों - मोनबा तत्व : बा - माने मोनबा आरो ' थौ ' माने - गोथौ , सानथौ । अदेबानि मोनबा जिरात एबा गोहोनि सानथौ । बे मोनबा सानथौआनो जादों - हाइला ( हा ) आग्रां ( दै ) खैला ( बार ) , स्वानजाब्रालि ( स्वान ) आरो राजखुगुर ( अख्रां ) । थोंजोंयै बाथौ धोरोमा बे मोनबा तत्वनि सायावनो सोमजिनाय । ओंखायनो बाथौ मंत्रआव बुंथिनाय जादों - बाथौनि बान्दोआ बान्दोबा सिफुंनि गरंआ गरंबा शिजौनि सिरिआ सिरिबा टाइगिरनि बिखङा खंबा बर'नि आसाराबो मोनबा । गोजौनि मंत्रनिफ्राय जों बेखौनो हमदांनो हायोदि– बाथौ धोरोमनि सानथौफोरा मोनबा अन्जिमा ( पंच खाखिक ) ध्यान धारणानि सायाव सोमजिनाय । दिनैनिबादि गोदोआव बर'नि गेजेराव अन्जिमा हांखो ज्ञानआ गोबौ नङामोन , मात्र चे , नै , थाम , ब्रे आरो बासिमल ' गोसारदोंमोन । ओंखायनो जानो हागौ - बाथौनि गासै सानथौआनो पंच एबा ' बा ' अन्जिमावनो नांथाबनानै थानायसै । बाथौ धोरोम आरो दर्शनजों सोमोन्दो थानाय