माखासे मावनांगौ हाबाफ्रा बबेबा समफ्राव मावनो मोन्नायनि मोन्थायाव गुस्लायलाङो । जेब्लानो बबेबा मावनांगौ हाबाफ्रा मोन्थाय होन्नानै सानजायो अब्लानो मानसिया बेनि बिजाउनखौ नायहरालासेनो बेखौ मावफुंथारनो नाजायो । मार्किन जुक्त राष्ट्रनि एटम बमा बानायग्रा आफादनि आफादगिरि रोबर्ट अपेनहिमाराबो नैथि मुलुग दावहायाव एटम बमानि फोजोबस्रांनाय गोहोखौ नुनानै दुखु मोन्नाय फोरमायदोंमोन । गावसोर दिहुननाय हाथियारा इसिबां फोजोबस्रांलु हाथियार जागोन होन्नानै बिसोरबो सानाखैमोन । नाथाय एटम बमाखौ बानायनाय समाव बिसोरो बेखौ गावसोरनि मावनांगो हाबाजों लोगोसे मावनो मोन्नायनि मोनथायबो होन्नानै सान्दोंमोन । दिहुन्थाया सुबुंनि थाखाय जेसेबांखि गिलु बालु जायामानो बेखौ दिहुन्नायनिफ्राय रावबो बिगियानिफोरखौ हमथानो हाया । फार्सेथिं बेखौ दिहुन्नायनि बिबाना जेरैखि जाया मावथारनांगौ हाबा जानानै फैयो । एटम बमा बानायनायनि जाय बिबाना जुक्त राष्ट्रनि नितिनि गेजेराव मोनसेमोन । नाथाय बेनि बिजाउनखौ नायनानै जाय बिजिरनाय सो मजिदोंमोन बेनो जाबाय न्याय । नितिजों मावनांगौ हाबानि बिबान सोमजियो आरो न्यायजों खान्थि सोमजियो । दावहाफ्रा नितिजों सोमजिनाय आरो गोरोबथाफोरा न्यायजों सोमजिनाय । चीन आरो भारतनि गेजेराव दावहा नांनाया चीननि थाखाय निति आरो भारतनि थाखाय न्यायनि