होजायो । बेनिखायनो खेराइखौ न'खरनि खेराइ आरो राइजोनि खेराइ बे मोन्नैयाव रान्नाय जायो । 
 खन्थायगिरिया सुबुंफोरखौ अबं ग'साइ बोराय बाथौखौ खुलुमनो , सिबिनो आरो गोसोखांनो थाखाय बेनि नेर्सोन महरै गावबा गावनि न'खरनि सिथ्लानि सासानजा ख'नाथिं सिरिबा गोनां सिजौ बिफां फांसे गायना लानायखौ रोखा दिन्थिदों । बेखौनो न'खरनि बाथौसालि होन्ना बुंदों । बर'फोरनि गेजेराव बाथ्रा खोन्दोब एबा गेबें सान्थौनि बोसोननि राव दंखायो । बेयो जादों - 
 मैदेरा गाबो अदाल गुदियाव । 
 मानसिया गाबो सिजौ गुदियाव । 

 बाथौ दोहोरोमारि सुबुंफोरा न'खरनि बाइदि बाइदि आफोद खैफोदनि समाव बे सिजौ बिफां गुदियाव एबा बाथौनि खाथियाव गाबो । गय जरा , फाथै जरा , धुप - धुना सावना , बिबार बावना बाथौ बिन्दोयाव खुलुमो । बाथौ बिन्दोयाव खुलुमना हाबा - हुखायाव ओंखारलाङोब्ला गोसोनि सानना मावनो लानाय हाबाया जाफुङो होन्ना फोथायो । 
 आसारबायाव सुबुङा उजिबोला सानसे बोरायो आरो बोरायोब्ला सानसे थैना थाङो । बैसो राना बोरायोबोला बे मुलुगनि जेबो जेबो बान्दोनिफ्राय उदां जानो नांगौ । हा - हु , रां - रुफा , गथ' - गथाय एबा आंगो बाइ - बाहागिफोरनो दोन्ना इसोरनि बाथ्रा एबा खौरांफोरखौ लाना जिंगासिन्नो नांगौ । नोंनि , आंनि , गावनि , गुबुननि सान्नायफोरखौ फोजोबस्रांनो नांगौ । बे बाइदि मुलुगनि खासावफोरनिफ्राय बारग'नो हानायखौनो उदां जानाय होनना बुङो । बेनो बान्दोबानि सिगां ससे । सोरबा थैयोबोला बिखौ आलो गोजोनै बाउगारनांगौ । बेयो जादों बान्दोबानि गेजेर ससे । आरो गोथैखौ बाउंगारनायनि उनाव खालायखौ फोथारनांगौ । बेनो बान्दोबानि जोबथारनाय खोन्दो । 
 खन्थायगिरिया गारजा होनायखौ " गारनि " ओंथिखौ त्याग आरो " जा " नि सोदोबखौ इसोरनि मुङाव आसारनि गेजेराव गामिखौ खैफोद आफोदनिफ्राय लाखिनो गारजा बावनाय जायो होनना गेबेङै फोरमायदों । बेखौ मख'नो गोदांदि , गासै 18 गारजाया समानै सिबिजाथाव आरो बिसोरनो जेरावबो गामिफ्राव साग्लोबना थायो । मोनसे गामिनि गारजाजों गुबुन मोनसेना गोरोबाबो जानो हागौ । बेनिथाखायनो गारजा फुजाया जायगा नायै जायगा समफ्रा गोरोबा गोरोबा जायो । 18 गारजाया फारियै जाबाय - माइनाव गारजा , आसु गारजा , गाव गारजा , संये संये गारजा , संये संये फोरजा , फुजि जाग्रा सिबसिन गारजा , दिबसिन गारजा , मलान गारजा , मावरिया गारजा , दावां गारजा , सावरिया गारजा , थिया गारजा , दसेमालि गारजा , गोगो गारजा , खोलादानि गारजा , मिथिजाग्रा निलादानि गारजा , गोथार सेमसेमालि गारजा आरो रथेमालि गारजा । 
 आसारब्रैयाव बाथौ दुमनाय , बाथौ फसंनाय खान्थिखौबो सरजाबफाना खन्थायगिरिया इसोर सिबिनायनि खान्थिखौ बेखेवसारना दिन्थिदों । सुबुं माहारिनि थाखाय गेबें , गोथौ , गुवार सानथौनि गेजेरथिं बाथौ दोहोरोमनि बेसेबा गेदेमा राहाखौ रोखा रोखा बेरखां होनायाव खन्थायगिरि बिहुराम बर'या द्लाम गोसो बावनांदों । बेव खन्थायगिरिया गिबियै सैथोनि बिथिंयै सं दान्ना सोरजिनि राहाखौ बाथौ दोहोरोमनि गिदिरथार समाज खान्थि , दोहोरोम खान्थि , बर ' हारिनि जिउ सिबसा हारिमुनि आयदा फारिखौ खेराइनि बाखो बाखो जिदाइन बाखो मोसानायजों बर ' हारिनि थाना थानायनि नेरसोनथिखौ खोल खोल गोजों महर मुस्रिखौ बेरखांहोदों । खन्थायगिरिया सोरजिलु आखायजों बर ' हारिनि रैखाथिनि बागै बेसे सांग्रां आरो राफोद जानो हादों बेव बिनि बेरखांनाया सानस्रियानो फोरमाइदों । गिबि बिथायनि सानथौया नाथाय बेवनो जोबना थाङखै । बर'हारिनि जिउ सोलेरजों नांजाबफानानै थानाय गारजा आरो खेराइनि माहात्य , बेनि मोन्दांथि , गोहोम आरो फोथायनायनि गुदि बिथिं आरो आबै आबौ , आजै आजौनि मुगानिफ्राय आथिखालसिम सोलिबोनाय बाथ्रा जानानैल'