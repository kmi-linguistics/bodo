हिन्दि एन्ट देवनागरि स्क्रिप्ट । जियानो जायामानो भारत हादतनि गुबुन - गुबुन जायगाफोराव 100 निफ्राय बांसिन गावबा - गाव बिमानि राव बाहायनाय जादों । 1961 मायथायाव लक'पियलनि नाजानायनि दारै भारतआव गासै रावा 1652 था मोन । 2001 मायथायाव लक'पियलनि बायदिब्ला 1 मिलियननिख्रुयबो बाहायजानाय बांसिन रावा दंमोन गासै 30 था । बे बादियैनो गुबुन - गुबुन रायजोआव गाव - गावनि सुबिदा बायदियै रायजो सरकारा सरकारि खामानियाव बाहाय जानाय रावफोरखौ बाहायो । जेरै - अन्ध्रप्रदेशआव सरकारि रावा जाबाय तेलेगु , कर्नटकआव कानाड़ा आरो माहाराष्ट्रआव माराटि । बिब्दिनो पानजाबाव पानजाबि , खेरेलायाव मालायालम आरो तामिलनाडुआव तामिल रावखौ सरकारि राव हिसाबै गनायथि होनाय जादों । बिनि अनगायैबो माखासे रायजोफोराव समान हिसाबै माखासे रावफोरखौ सरकारि राव होननानै गनायथि होनाय जायो । जेरै - जम्मु काश्मिराव काश्मिरि , उर्द आरो दग्रि रावखौ सरकारि राव हिसाबै गनायथि होनाय जादों । बेफोर जाबाय जायखि जाया हालाम एबा रायजोनि हालामाव गुवार हिसाबै बाहायजानाय रावनि बाथ्रासो । बै रायजोफोरनि हालामाव दङ गोबां एसेल ' बाहायजानाय गोबां गुबुन - गुबुन राव । बै बाहायजानाय रावनि गेजेराव गुढुं जेंना जायाखैब्लाबो गोबां इसेल सुबुंफोरनि गेजेराव माखासे राव गोमालांनाया मोनसे जेंना थोंजोङै दैखांनाय नुनो मोन्दों । जेराव 50 बोसोरनि गेजेरावनो भारत हादतनि बिखायाव गोमालांबाय 220 था राव । बै रावफोरा समनि बाबेननायाव गोमालांबाय भारत हादतनि बिखानिफ्राय अराय समसिम । बेयाव गोमा लांबावबाय गोजौआव मुंखबोनाय खुगाजों खुगा सोलिबोनाय थालांनाय थामहिनबा लिरनानै गालांनाय माखासे गुमुर गोनां बाथ्राफोर । बेयो हारिहारिसा फोरनि राव गोमा लांनायनिल ' बाथ्रा नङा जेराव मोनसे हारिनि एबा जनगष्टिनि जारिमिन आरो सिनस्रि हारा बायलांनानै जोबस्रांलांनायनि खैफोद एबा इशारा । बैफोर गोमालांनाय रावफोरखौ रैखा खालामनो एबा जिव होफिन्नो लोगोसे गोजौ थाखोअाव दावगा लांनाय रावफोरखौ । फोथायनानै लाखिनो थाखाय राव बिजिरगिरि एबा फोसावदिं मिरु आफादा गोबाव समनिफ्रायनो बिबान आखायाव लाबोगासिनो थाबोदों । बेयो मोनसे बाखनायथाव आरो थुलुंगा होथाव । बुंनो गोनां बाथ्राया बेनोदि खुगाजों - खुगा सोलिबोनाय राव फोरनि गेजेराव लिरनानै फोसावनायनि दारैनो थुनलायनि कर्म - कर्ता जोनोम जानायनि थाखाय बैफोर गुबुन गुबुन रावफोरखौ सिगांनिख्रुय दा बांसिन बाराय होनो हानाय जादों । बिब्दिनो गोबां डिजितेलनि