जायखौ जों मौलबादि पलिचि होन्ना मिथियो । बेल'नङा बिसोरो भारतआव हाबखांनायनि उनाव लेबार महरै भारतनि मानसिफोर थानाय गुबुन गुबुन गेजेर सानजा इमायरेट , आप्रिका आरो इउरपनि गोबां हादरफोर जेरै - इंलेण्ड , फ्रान्स आरिफोराव गोबाङै गोसारना दंहैयो । गिबियावनो बिसोरो हाजिरा मुजिरा मावग्रा , बिबियारि महरै हाबो , उनाव लासैयै मैगं बेफारि , ना बेफारि , रिक्साआवला , टेला आवला , न मिस्थ्रि , मेखार बायदि जानानै हाबो । लासै लासै गुबुन हारिनि हिनजावफोर हाबा खालामना बै समाजाव हाबनो खाबु लायो आरो स्रादयै राजखान्थियाव बाहागो लानो हमो । बे बाथ्राखौनो फोरमायना Peter Hammond मुंनि सासे मानसिया बिजाब " Slavery Terrorism and Islam " गांसे लिरदों । गासै मुलुगाव बिसोरो गुबुन गुबुन राहानि हेफाजाबजों गोसारद्लानो हमदों । बिदिनो मुलुग नाङैनो गिख्रांथाव जानानै फैबाय । भारतनि संबिजिरनि आयेनफोरखौ सोलायागौमानि जों बिसोरखौ आसामनिफ्राय एबा भारतनिफ्राय होखारहरनो हानाय नङा । जों बिसोरखौ खेंस्लायै होबथानोल'सो हागोन । जों बयबो बेनि राहाखौ लानांगोन । बिसोरजों दावहा नांनानै एबा गाज्रि आखु दिन्थिनानै बिसोरखौ जों होखारनो हाया । जोंङो बयबो जोंनि खामानिखौ जोंनो मावथारनांगोन । बसोरनि सायाव सोनारनायखौ गारथारनांगोन ।