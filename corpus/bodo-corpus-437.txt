आरज सोदोबखौ आनान गसाइखौ सुंग्रि हरनानै गाबज्रिनायखौनो बुंजायो । आरजआव आनान गसाइनि गुन गरिमा आरो मावगोमानि बाथ्रा थायो । सुखु - दुखु निदान , आफोदनि समाव गोसाइनि मुं लायो आरो राहा लामा नागिरो । बे बिलाद लाथायाव थाबायनाय , बिरनाय , सानस्रिनाय , मानबायनाय आरो रजनाय बे मोजोमसे जिबिआ उजिलाय आरो थैलाय जायै । बे उजिलाय आरो थैलायनि गेजेराव मावनो , दांनो , जानो - लोंनो आरो उन्दोनो जा एसे सम मोनो बेयो जोबोद मुल्यबान । मानसिया बे मुलुगनि फाव मायाखौ मोनदांस ' मोना । इसोरनि मावगोमाया गुवार गोथौ आरो गोजौ । उजिनानै देरो , लावो आरो गोबां खामानिखौ मावनो गोनां जायो । बिमा - बिफाया जानाय , थानाय आरो जोमनायखौ गुदि गाहाय लानानै गथ ' खांनानै गथखौ जाहोयै , दौहोयै , लोंहोयै , बामनानै , बानानै , लाबथिङै फेदेरै , फोलावै सोलोंथायनि गियान होनाङो आरो खामानि दामानि मावनो सोलों होनो नांगौ जायो । बिसोरहा गथ'निफ्राय देरै , लावै जौमोन जायोब्ला सेंग्रा - सिख्ला एबा लाइमोन जायोब्ला जुलि खालामनानै होनांगौ जायो । अब्ला बिसोरहाबो बिमा - बिफानि बिबानखौ लानो गोनां जायो । मानसिया जोनोम , जौमोन , सुखु - दुखु आरो थैनायनि हाबाफारिखौ फारि फारि मावफुंदों । बेनिफ्राय रावबो गवाखै । गमामायैनो जानाय , थानाय आरो जोमनायनि लोगोसेयाव मानसिया जोनोम , जौमोन , सुखु - दुखु आरो थैनायनि खामाय फारियाव मावफुलांनो गोनां जायो । बइबो बेफोर मावफारियाव गोबां सुखु आरो दुखु मोननो गोनां जायो । बे मावफारिया जाफुङाब्ला दुखु मोनो आरो निदान आफोद मोनो । फारसेथिं बै खामाय फारिया मोजाङै मोजां जाफुङोब्ला सुखु मोनो आरो सुखु जायो । बे निदान आरो दुखु मोनोब्ला गसाइनि मुं लाया आरो दुखुनिफ्राय राहा लामा नागिरनानै गसाइनिसिम सुंग्रि हरो । फारसेथिं मावनाय खामानिफिोरखौ गाहामै गाहाम जाफुङोब्ला सुखु - गोजोन मोनो आरो गसाइनि दहाय लानानै सुंग्रि हरो । 
 बे सुखु - दुखुनि गेजेराव जाबायदि गसाइखौ सुंग्रि हरो बेखौ गोसो - मोदोम आरो बाथ्रायै आरजनि गेजेरथिं गाबज्रि हरनो नांगौ । आरजआव जों गोसो मोदोम आरो जिउखौ होसोमनानै गोरबोजों आर'ज गाबनो नांगौ जाहाथे आनान गसाइया सुखुआव सुखु लाखिनांगोन आरो दुखुआव राहा - लामा होनानै सुखु होनो नांगोन । आरजखौ जों सानसेयाव खनथाम फुं , सानजौफु आरो मोनायाव होसोनो हानो नांगौ । सानसेयाव खन्थामखौ हTयाब्ला फुं आरो मोनाबिलिखौ होसो नांगौ । थेवबो सानसेनि गेजेराव खेबनैखौ हायाब्ला फुं एबा मोनायाव खेबसेब्लाबो आरज गाबनो नाजाथारनो नांगौ । अलसिया आरो