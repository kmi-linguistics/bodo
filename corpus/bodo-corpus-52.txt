फोरोंगिरिआ फरायसाफोरखौ मोजाङै फोरोङा मा नो ? बे सोंनायआव मोन्नै उफेरा सोंनाय हाबफादेरनानै दङ । फोरोंगिरिया मोजाङै फोरोंनो रोङा नामा ? मोजाङै फोरोंनो रोङोब्लाबो माबा जाहोनाव मोजाङै फोरोंङा ? जुदि मोजांङै एबा रोंथारैनि थाखाय मोजाङै एबा फोरोंथारा होमब्ला बिथाङा फोरोंगिरि जानो थाखाय साबजाया । बिथांखौ फोरोंगिरि थिसन्नानै जों गोरोन्थि खालामदों । गावनो जेबो रोङै फोरोंगिरिनिफ्राय फरायसाफोरा मोजां सोलोंथाइ लानायनि मा मिजिंक खालामनो ? 
 दिनै नोगोर सहर गामि लाफानानै सानथ्रहायै फरायसालि फरायसालिमा गायसन जाबाय । बेफोर सोलोंथाइ फसंथानफोरनि 50% फोरोंगिरिफोरा फोरोंगिरि जानो साबजाथाव ना ? 
 खुदिया गोसोआरिनि सायाव गिदिर गिदिर पण्डितफोरा थिसेस लिरो , खुदियाफोरखौ मा नेमखान्थिजों सोलोंथाइ होयोब्ला मोजांसिन फिथाय मोन्नो हायो बिनि सोमोन्दै सावराय मेल " सेमिनार " खुङो मेलेमजिबि पण्डितफोरा गोसो बिगियानगिरिफोरा । नाथाय बै खुदियाफोरखौ मोगथां मुलुगाव आखाइ हाबानि सोलोंथाइ होनो थाखाय जों स्नि बार आनजाद होनानै खुनमथे मेट्रिक आनजाद उथ्रिनायखौबो साबजाथाव सानो । ( लोगोसे उखुम इनजुर गोयै , जिरायनो डेक्स - बेन्स जरा गैयै ब्लेकबर्ड गैयै फरायसालिनि सावस्रि साबजायै आबहावा मोनसेखौबो खुदिया सोलोंथाइनि साबजाथाव आबहावा