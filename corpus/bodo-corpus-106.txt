गुन्द्रा राइजोफोरखौ बांसिनसो अलसिया खालामसिन्नाय नुनो मोन्दों । फारसे बियो सरकारनि गावखौ मोजां मोन्नाय राइजोखौ बोबथानायनि मोनसे थोंजों बा खेंसालिया पलिसि बादिनुजा थिदों । बाथ्राया बेनो जादों– सानबेसे राइजोफोरखौ बिदि जाहोबाय थानो हागोन ? दा मा बोरमाफोरबादि फिबाय थागोन ? राइजोफ्रा मालाय बोरै मावआ दाङा ओरैनो मोनजाबाय थानो लुबैगोन ? 'गोरिबि हाथाव ' गोरिबखौ होखारनाय सरकारनि राहाफारिया माइरं रान्ना होनायनि नामा ? गुबुन जेबो राहा बा लामा गैया नामा ? बिजों थोरैनो सरकार बा हादोतनि जेबो रां खान्थि जौगानाय फैनाय नुनो मोनाखै । रावनिबो गोरिब नखराबो बिदिजों जौगाखाङाखै बुरखायनायल ' जादों । फारसे आरो सरकारनि माखासे स्किम जेरै - सेल्फ - हेल्फ ग्रुप , दाव , अमा , बोरमा , हांसोनि ग्रेन्ट नंनायनि नङैनि लामा बान्दो सेंग्रा सिखलाफोरखौनो उसाव बादाव गोदाव - सोरावसो खालामसिन्नाय एबा जासिन्नायसो नुनो मोनदों । राइजो राजाफ्राबो गोबाङानो अलसियासिनसो जादों आरो ओरैनो मोन्नाय टाका , ग्रेन्ट , स्किम होसो होसो