बोसोर सिगांनिफ्रायनो दङमोन । 
 सन्देह खालामनो दर्कार गैयादि , जोंनि बर ' एबा बर ' हान्जानि रेसा एसिआनि आफगानिस्तान , पाकिस्तान , भारत , नेपाल , बांगला देश , म्यानमार , बेफोर ओनसोलाव पालियलिथिक मुगायावनो सौफैदोंमोन आरो साग्लोबना थादोंमोन । बे रेसअा आफ्रिकानिफ्राय इजरायल , जरदान जानानै सिरिअा , साहा इराक जानानै गोदोनि भारत हादोदाव हाबफैदोंमोन जानांगौ । गोदोनि भारत होनोब्ला दानि आफगानिस्तान , पाकिस्तान , भारत , बांगलादेशखौ बुंनाय जायो । दा बेफोरनि फोरमान नागेरनानै ससेब्लाबो बुंफलंनाआ मोजां जागोन । चाइना एबा सासे पण्डित दङ , बिनि मुङा ड० ली हुयआ ( Dr . Lee Huya ) । बेयो 2002 आव एनथ्रपलजियाव मास्तार दिग्री लायो आरो 2005 अाव डक्तरेत दिग्री हासिल खालामो । बे पण्डितआ सुबुं बर'नि सोमोन्दै अनेक एबा बुर्जा स्ताडि एबा बिजिरनानै गाहाआव होनायबादि बिबुंसार होदों - 
 दा जों जायखौ बर'नि रेस होन्नानै मखदों बेसोरखौ गोरोबाब्लाबो मंगलीय होन्नानै हमनानै लानाय जाबाय । बे रेसा , बिथांनि बादिब्ला 30000 बोसोरनि सिगाङावनो सानजा - खोला एसियाआव साग्लोबनानै थाफैखाबायमोन । बे रेसनिफ्रायनो मोनसे हानजाया 10000 बोसोरनि सिगाडावनो चीनाव हाबहैखादों । नाथाय बिनिबो आगोलावनो बे रेसनि मानषिफ्रा चीननि युनान , गुवासी - गुवानडं ओनसोलफ्राव गोसार हैखाबायमोननो । बे मोन्नैबो दावारिफ्रा भारतनि साहा तिबेत हादोनि गेजेरजों चीनाव सौहैदोंमोन । आरो मोनसे गुबुन हानजाया बे सानजा - खोला एसिआनिफ्रायनो लैथो सेर सेर साहाथिं दावगालाङो । बिनि अनगायैबो बुंबावनाय जायोदि दिनैनिफ्राय 20000 बोसोरनि सिगां बे लैथो सेर सेर लामाजोंनो साहा दावगा लांनानै मानचुरीआ आरो लासैनो करिआ जापान बाइदिसिनाअाव गोसारहैयो । जोंजों तिबेतजों थांनाय हानजाफ्रा बिब्दिनो साहा गोसारहैनानै मंगलिआव हाबहैयो आरो बिसोरनि मोनसे दालायअा साहाथार दावखोलांनानै साइबेरिआयाव सौफैयो आरो बे साइबेरियावाव सौहैनानै फाननै गावस्रायो फTर्सेअा रासिअाथिं थायो अारो फार्सेआ मानचुरिआ , करिआ जानानै बेसोरबो जापानहालागै सैहैयो । बिथांडा DNA तेस्त खालामनानैबो गाव बुंनायफ्रादि सैथो बिनिबो फोरमान होदोंमोन । 
 भारताव आर्जफोर होन्नाय माबा मोनसे फोलेर गेजेर एसियानिफ्राय हाबफैदों होन्नायअा नंखाय बाथ्रा । बिसिनि बुंनाय रावआलायनो संस्क्रित । बे संस्क्रिता भारतनि पुरानासिन राव नो । सिन्दु सभ्यताखौ गावसोर दादोंनो । बेफोर गासिबो नंखाय बाथ्रा बेफोरो जारिमिनखौ