गोदै गोदै राव बाहायनायखौ नुनो मोनो । फोरजा अनसुला गंगार राजा द्रुकदेसिनि खुगानिफ्रायबो गुरै राव बाहायनायखौनो दिन्थिदों । गेबें राव बाहायनायजों सल'माया आबुंजादों । खोनासंथावै राव बाहायनाय नुवाखै , जाउनाव सल'मानि गोथारथिखौ रैखा खालामनानै लाखिदों । 
 'थेंफाख्रि तहसिलदारनि थामानि थुंग्रि ' सल'मायाव सल'मागिरिया गोगो रावफोरखौ बाहायदों आरो बिथोन होनाय , बाख्नायनाय , सोमोनांनाय रावफोरखौबो आब्रुथियै बाहायदों । सम सम इंराजि रावबो बाहायदों । मेक्लिनसन साहाबनि सिगाङाव थेंफाख्रिनि गिनो रोङै जोहोलावजोनि राव - –'साहाब गिनांगौ जेबो गैया . . . जोंनि हालामनि मानसिफ्रा आइजोफोरखौ मान होनो रोंगो ! बिनि रावखौ खोनानानै मेक्लिनसन साहाबा बुंफिननाय राव - - 'जों नुदों ! नोंगौ नोंगौ जों नुदों . . थेंफाख्रि नोंनो फोरमान , नों सिथ्लायाव गसंब्लानो रावबो जेबो बुङा । Not a single word ! yes , not a single word . Miracle . . . it just a miracle . नोंथ ' मिथिगौना ? थेंफाख्रिनि रावआव बेरखांदोंमोन गावहारिनि हिनजाव माहारिखौ मान होनो रोंनाय आखुखौ बाख्नायनाय आरो मेक्लिनसननि रावनिफ्राय बेरखांदों खामानि आदाय खालामनानै गावसोरनि मोजां मावलांबाय थानायनि थाखाय सा साज्रां बाख्नायनाय । बिनि रावनिफ्राय बेखौ साननायनि गुदियाव दङ जेबोला बिबौ त्रिभुबना थेंफाख्रिनि सनद आरो गरायखौ बेरेकआव हैनो थांबोला मेक्लिनसन साहाबा 
 जेबो दुखुफोरमायनाय आरो अनसायनायनि बाथ्राखौनो मोनाखै । आखुथाय आरो खामानिजों गोरोबफ्लेनाय रावफोरा बिथांनि सल'याव गेबेङै नुजादों । रावनि आरो मुंथांजानाया जानो गोहो मोनो । नाथाय बुंनांगोन मामणी रयछम ग'स्वामिनि राव बाहानाया बिद्यासागर