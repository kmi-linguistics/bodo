जायगायावसो थायो । जायखौ रावबो नुफेराखै दाबो । नाथाय दाबो सुफिन सुहरब्लानो मुलुगाव खोलो बार बारो । अदेबादि सुबुं माहारिखौ बोदोर खालामना हाखराव खोख्लैनो काम , क्रोध , लोभ , मोह आरो मातचर्ज्य रिपुजों ख'खा सानानै दोनखादों । महिमा गोनां महर मुस्रिनि जिउनां जीब - जीबि सोरजिखादों । बिदिखायनो थांना थानायाव आगानफ्राम्बो खैफोरनिफ्राय बारग'नो थाखाय गावनि रिपुखौ हमथाना सोलिनांगौ । बेनि फार्से बाथौ धोरोमा गावनि गोथार बोसोनजों सांग्रां । लावबा लासोम खावबा खासोम आफा गोसोम दैयाव बारसोम । अदेबानि मायानि जेयावलो देबोर नांना थाया जासे सुबुंनि गाहामनि थाखाय माहारिनि हाबा मावनांगौ । सुबुं माहारिनि मावनाय - दांनायानो मिथिंगानि जिउ मोन्नो , सुबुंफोरा धोरोम गुरुनि दीक्षा लानानै , आसारखान्थि फालिनानै धोरोमखौ गोर्बोजों अनसायो । बिनिनो आथिं सिङाव थानानै गुबै महिमाखौ मिथिनो नाजायो । धोरोम गोबानायाव गोसोजों गोथार खालामनो ग'मामा गुरुनि गोनांथार एबा संघनि गोनांथार । अदेबानि इसोरनि महरा धोरोम गुरु सासेनि मानसिया गुबुनखौ एसेबो अनरोङा इसोरनि अन्नायखौबो बेयो मिथिमोना । बे रावआ सैथोथार । मानोना इसोरा सैथो समायना । सिआनो जिउ आरो बेनो समायना । अदेबानि बे बुहुमा सैथो समायना मानोना बेव सानथ्र'हायै जिउ जुनारफ्रा गोजोनै रेगे - रेगां थांनानै दङ । दावब'यालाय सोमाखै दावखायालाय फुराखै लैथोनि अनथायालाय गोजावयाखै