बे बादायलायनायाव सेंसौ खाम्फाआ बाहागो लागोन बेखौजों मिथिगौ । नों आदाआ बाहागो लाना सेंसौ खाम्फाखौ जेरावबो फेजेन्ना देरहासार मुं लानांगौ । बिनि थाखाय गोर्बोनि अनसायनाय थाबाय । जावजें : साबायख'र आसिसुखि । परमासुखिः आंनिबो गोर्बोसिंनि हामब्लायथि थाबाय आदा । आदाआ गेलेनाय आरो दावहाआव बाहागो लाना जेरावबो देरहासार मुं लानांगोन आरो सेंसौ खाम्फानि खर ' देरगानायखौ गंग्लायहोनांगोन । जावजें : साबगौ परमासुखि । आसिसुखि : सेंसौ खाम्फानि दुगामाराखौ राजा आरो फोरजानि सिगाङाव लाजि फोनां नांगौ । जावजें : साबगौ , अां थांदिनि । परमासुखि : रथ ' आदा ! फंसे खोथा दंबावो । जावजें : आरो मा खोथालाय ? परमासुखि : दिनै लसाल रंजानाय सानाव दुगैयाहोम्बा ? जावजें : औ दुगैगोन । नोंसोर थांग्रोदो । अां बै दै बाज्रुमाव दुगैहैगोन । आसिसुखि : मानो ? जों थाब्ला दुगैया नामा आदाया ? परमासुखि : आदाया जोंखौ लाजियो नंदां ? जावजें : मानो लाजिनो आसि आरो परमा ? [ परमा आरो आसिसुखिया सानैजों मेगन थिफायना दै गेजेराव बारसोमहैयो । परमाया दै सारना बुङो ] परमासुखि : दे बिदिब्ला बादुवा सानज्लायनो । आसिखुखि : एकार बेकार तिनिकार मावजि गोथै बोगार । ऐ आदा जावजेंआ बादुवा जाबाय । [ बिदि बुंना दै सारो आरो गेजेराव थाङो ] परमासुखि : जै , आदा जावजेंआ बादुवा जाबाय । आसिसुखि , बादुवाजों दांजानो नाङा । थ'ब्लदो माबार । [ थ'ब्लयो । ] जावजें : र' नोंसोरखौ मोनफ्लांगोन अां दिनै । नोंसोरनोना । बारजिउथारदों अांजों ? हबफा । होसो होसो हबफा [दैआव थ'ब्लना होसोयो । दान्दिसे