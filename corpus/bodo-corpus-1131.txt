खुबिरः दुब्लिबारियाव बाथोनजोंनो खहाबसोगारो । बेनि सायाव नोंजों मोखां नायज्लाय ओंखाम मोनजाब्लाथ ' खहाबसिनथारोलै देवस्रि । खब'से बारा हाबलायो । देवस्रि : - दे हामबाय , रायज्लायना ओंखामखौनो जानो रोंलियालाय बियो । खुबिरः - देलै जानोसै ( ओंखाम जानो हमो ) । देवस्रि : - दिनै बेखौ बर' होजोबनो हागोन खोमा ? खुबिर : - हायोना हाया । नाजानायगोन । हालेवखांब्ला आलि खोनोसै । देवस्रि : - बिब्दिब्ला गाबोननिफ्राइ खोथिया फुनांसिगोन । खुबिर : - फुजासिगोन । देवस्रि : - दिनैरुवाथिआ मालौनाव माय गायहैदों । अांनो थिनहरदों , गाबोननिफ्राइ जोंहा न'आवनो खोथिया फुनाय जागोन खोमा होन्नानै । खुबिर : - [ दै लोङो आरो बुङो ] दे जोंहाबो उनाव गाइग्रा नांलायगोन । फाला बदलसो । देवस्रि : - मालायफ्रा गायबाय आरो गायबाय । लामा गोजाननि दुब्लि । ओंखाम होफैनो गिहरसो गारो रुवाथिया । मालायनि दुब्लि गेजेर गेजेर आलि बारनांगौ नालाय । आलि गोर्लै मान्नायनि रायजानोसो गिलायलांसै आंबो । खुबिर : - मालायनि आलिखौ मान्नो नाङा । आंनोबा आं खोनाय आलि गोर्लैखौ मानब्ला रागा दिउ दिउ जासो गारो । [ ओंखाम जानायाव गोसो होयो - देवस्रिया ओंखाम जासियो । ] देवस्रि : - ओंखाम लाबावदो । खुबिर : - एसेल'हो । हामबायसै । दा न'आव थेब्रे जाहैलायगोन । बारा जाब्ला ख'दाल जावनो हायाहाया मोनो आं । बोराइ देहाब्रा । बेसे हाबावनो ! देवस्रि : - बोराइख्रेब बुरैख्रेब मावै दाङै जाबोबाय । बिब्दिनो थैलांनोसैबो आरो । [ मिनिस्लुयै बुङो ] खुबिर : - बेखौ गायखांब्ला सरब गुरीनिखौ गायनोसै । दैनिबो आंखाल बेवहा , उनाव दै रानब्ला आख' - फाख ' जालायगोन । देवस्रि : - बिदिनो खालामदो । [ ओंखाम जासिबावै ] एसे लाबावदो । खुबिर : - जाबाय देवस्रि थोथारबाय [खुबिरा गोख्रै जानानै फोजोबो । आखाय