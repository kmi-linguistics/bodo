मोजोमसेल ' बर ' हारिनि गेजेराव दंसै आरो बे मोजोमसेल ' बर ' हारिनि गेजेरजोंनो हारिनि थाथाया थांनानै दं । 
 दुलाराय बुहुमनि सुबुं माहारिनि गेजेराव राजखान्थि आरो रांखान्थिनि बादायलायनायनि दावहायाव देरहानायनि गाहाइ बिजों हिसाबै धोरोम आरो बिनि समाजखौनो बाहाय बोनाय नुनो मोनो । सुबुं माहारिया हान्जा दानानै खौसेथियाव लाबोनाय आरो सोदोमस्रि जौगानायनि थुलुंगायाबो धोरोमनिफ्रायनो फैयो । बे बिजों जोंनो भारतनि अजन्ता , इलरा , अन्थाइ , दन्दर आरो मिचरनि पिरामित गोबां मावनो हाथावयि गोबां गोमोथाव हाबाफोरखौ मावनो हादों । धोरोम गैयाब्ला गोग्गो समाज दानो हाया ; बिनि बेन्दोंजोंनो बेंखन जानाय सुबुं हानजाजोंसो मोनसे समाजआ सोमजियो । बे सुबुं हानजानि धोरोमा गावस्राबानो सुबुं हानजानि समाजआबो गावस्रायो । बिदिनो खृष्टाब्द 12 जौथायनि कामरुप ( रायजो ) हादरनि बर' फोलेरनि गोबां हान्जाया गावनि धोरोम , राव , हारिमु हारि जौगानायनि हेंथा सान्नानै गुबुननि धोरोम , राव हारिमुजों जौगासारनो नाजानानै रायजो गोमाजानो गोनां जायो । आथिखालनि बर ' हारिआबो बे लामाजोंनो " गोदान गेरेमसा बर' हारि " दानो नाजानायानो दुखुनांथाव । ब्रेजौसो बोसोरनि सिगांआवनो जौगानायनि मिजिं लानानै हिन्दुनि धोरोम , राव - हारिमुजों जौगालांनाय बर'फोलेरनि जयनतियाफुर , खासफुर आरो कमतापुरखौ मेगन गोनांफ्रा नुनो मोनबाय । बे लामाजोंनो आथिखालनि बर'फ्राबो हारिखौ गोजौ थाखोआव लांनो थाखाय गोबां आफादआ " गोदान बर " जोनोम होनानै बुहुमाव बबे थाखोनि सुबुं माहारि दानो नाजादों ? बेखौ , मुगायासो दिन्थिसिगोन । मुगानि थिन्नायाव सुबुं माहारि ( फोर ) नि धोरोम हारिमुआ जौगानाय लोगो लोगो समाजनि गुस्लायनायाव मोनसे हारिनि गुबै राव , हारिमु थाथायखौ हमथानायाव गोबां बोलो नाङो । गावनि बोलोखौ सुवालाबानो मालाय सिगांगनायजों खारफानो लानाय लामाया सु गोनां जानो हागौ । मोनसे हारिनि जौगानायनि बिजों धोरोम , राव , हारिमु , थुनलाइयाव गेना बर ' हारिया मालाइनि लामाजों थांफानानै गावनि जौगानायनि लामाखौ आन्दायदों । आथिखालनि मुगायाव गावनि लामाजों फैफिनाब्ला बे हारिखौ बुहुमनि रावबो सुबुं माहारिया सिनायनो हानाय नङा । 
 बर हारि गोग्लैसोलांनायनि गुदियावनो बे हारिनि जिउआरि ( आत्यतिक ) गियाननि आंखाल । गोदो बे फोलेरनि हादरनि गेजेराव गुवुन धोरोम हारिमुनि सुबुं माहारि गैयिआव बर'नि बाथौ धोरोम हारिमुआ गुबुन धोरोम हारिमुजों मोगा मोगि जानो गोनां जायिआवनो , गावनि धोरोम आरो हारिमुखौ सावलेनो गोनां जायाखैमोन , गावनि धोरोम आरो आसार खान्थिजोंनो गोजोनदोंमोन । गुबुन हारि ( हिन्दु ) फोर हाबफैनायाव बिसिनि गोदान राव धोरोम आसारखान्थि आरो सिगाङाव मिथिनो मोनै ( गोदान ) बिसिनि सानथौ फोरखौ गोदै मोन्नानै , जिउ आरो ( आत्यातिक ) गियाननि आंखालाव गावनि थाखानाय धोरोम आरो आसारखान्थिजों रुजुनो हायिआव गोदान खान्थिजों साबसिन जौगानाय आरो गोजोन्नाय हास्थायनानै मालायनि धोरोम आसारखान्थिफोरजों गोजोन आरो जौगानायनि सोमावसारनाय लाबोनानै हारिनि थाखानाय समाज , आसारखान्थिखौ , नारदबबाय आरो धोरोम हारिमुखौ गेलेजानाय मुवा बादि खालामबाय । 
 बर ' हारिनि इयुनखौ नाहरनानै हारिनि सानसुमैफ्रा