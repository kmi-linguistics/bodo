Laparoscopic , Minilap अारों Male Sterilization आरो बायदि बायला । बुंनो हायोदि सरासनस्रायै Spacing Method आ एसे गनायथावब्लाबो नाथाय Limiting Method अा बर'फोरनि थाखाय एसेबो गनायथाव नङा । मानोना बे method नि गेजेरजों देहानि जेबो खहा जाया जानो हागौ नाथाय हौवा / हिनजाव सानैखौबो गथ ' जोनोम होनो हानाय गोहोखौ फोजोबना होयो । भारतारि सुबुं खान्थिनि सिङाव फिसा हारिफोरा FPW खौ गनायोब्हाला थांना थानो हागोन दाबि ? : 
 बेराफारसेथिं भारत सरकारनि बे थांखि बिथांखिखौ लानानै सांग्रां सुबुंफोरनि गोसोआव गिदिर सोंथि आरो गोसोआव गिख्रंनाय लाबोदों । जों बयबो मिथिखायोदि भारत हादरअा मोनसे गलाय मोनदेर हारि महारिजों सोमजिनाय गेदेर भारतारि । बेवहाय गेदेर आरो उन्दै हारि महारिफ्रा गावबा गावनि सिनायथिखौ लानानै थांनानै थानो गोसो दङ ' आरो बिनि थाखायनो सानहर सोमावसारबोदों - दावहा होबोदों । भारत बायदि सुबुं खुंथायारि सिङाव खम सुबुं अनजिमा लानानै हारि महरै थांना थानाया जोबोद गोब्राब जाबोदों । मानोना भारतआरि सुबुं खुंथायनि खान्थि बायदियै 'दं जायहा फोरजा बिनो राजा' । बे बुहुमाव गोबां उन्दै हारि माहारिफ्रा जोबलांबाय थादों एबा assimilate जालांना गोमोरलांगासिनो दङ' । बिनि गेजेरावनो बर'फोरनि सुबुं जिउ आरो बिसोरनि थांना थानायनि थासारियाबो जोबोद गिलु बालु जानानै दङ' । मानोना बे हारिहा दाबो उदांस्रि गैया , गुबुननि आथिं सिङाव गासिन जानानै दङ' । बिदि गिलु बालु थासारि समावनो सरकारनि FWP आ बर'फोरनि सुबुं समाजावबो मोजाङैनो गोहोम गोग्लै फैखागोन बेयो सैथो बाथ्रा । बिनि गाज्रि गोहोमखौ गोथौवै साना - हसिया बांसिनै गनायब्रेना सोलिनायाव बर'फोरनि सुबुं सानखोआ बांलांनो नागारै खमायलांदोंसो । 
 थारैनो बुंथारनांगोनदि बर'फोरनि बेलायाव FWP नि गेजेरजों सुबुं अनजिमा खमायलांनाया गोबां बिथिङावनो जेंना लाबोबाय । जों बयबो मिथियो भारतीय सुबुं खुथाय सिङाव रायजोआनो राजा । जायहानो सुबुं अनजिमा बांसिन बिसरानो बिसायखौथियावबो देरहालाङो आरो सरकारखौबो बिसोरनो दानो हायो । मानोना राजखान्थि फोथाराव सुबुं खुथायारि आदबनि सिङाव सुबुं अनजिमाखौसो गनायथि एबा बेसेन होनाय जायो । राजखान्थियारि फोथTराव देरहTसार जानो हTयोब्लासो समाजारि , रांखान्थियारि , सोलोंथायारि आरो राव हारिमु बिथिङाव जौगासारनो हायो । 
 FP अा बरफोरनि गेजेराव गोख्रोंसिनै गोहोम गोग्लै फैनायनि जाहोना मा ?