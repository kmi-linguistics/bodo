गिदिर गिदिर सानसुमैफोरा 21 जौथायखौ गुबुन गुबुन मुंजों मोनथिहोदों । सोरबाया बुंदों - L . P . G . , सोरबा बुंदों - Computer , Internet , Digital , plastic मुगा । जिखियानो जाया मानो दानि सोलिफु मुगाया L . P . G . जों गोरोबफ्लेनाय बादि अां मोन्दाङो । 
 L . P . G . बेनि आबुं सोदोबाआ - Liberalisation , Privatisation आरो Globalisation . Liberalise जानाय लोगो लोगो आथिखाल गंसे हादरजों गंसे हादरनि गेजेराव रांखान्थि , बेफार फालांगिनि उदाङै सोलाय - सोल ' जाबाय । बेबादि Liberalise जानायाव फिसा फिसा हारिफोरा दावगानो हाया हाया मोनसे थासारि सोमजिनायखौ नुनो मोनो । बेनि बिदिन्थि सा - सानजा भारतआव गोबां हारिफोर दं । जायफोरा गाव गावनो सांग्रांथि गोयैनि थाखाय गुबुनफोरजों सिख'नानै लाजादों । गुबुन हारिनि बाथ्राखौ बुङाबालानो बर ' हारिनि बाथ्राखौनो बुंनो हायो । गोदो गोदायनिफ्रायनो बर ' आइजोफोरा गावनि आखायजों दांनाय बिलिरनाय थाद , साल , माखुजों समायना रमायना दखना फास्रा दानानै फानबोदों आरो बेजोंनो खायफाया गरफा गोरनै रांखान्थिबो आरजिनानै लानो