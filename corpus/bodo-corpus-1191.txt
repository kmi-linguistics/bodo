मेगन गोग्लैयो । ] सिखिरि : आदा , नों माब्लानिफ्राइ बेव दंफैयो ? जाउलिया : दासो , बावाखै । नों आर'ज मेथाइ खनफुनाय समाव अां सौफैदों । नोंनि गारांआ गोदै , रैसुमै आरो मेलौहाबथार । सिखिरि : [ मिनिस्लु मिनिना ] गोदै , रैसुमै आरो मेलौहाबथार ? आदा , नों जिरायग्रा ख'थाआव जिरायहैदो । आं न'आव दै गोथार सारनो । जाउलिया : दे बिनानाव जिरायगोन दे । नोंहा नोंनि हांबाखौ मावग्रो । [ सिखिरिआ जिरायग्रा न'मान ' फार्से आरो जाउलियाआ न ' फोर्से थाङो । बाथौ गुदिआव साथि जोंनाय नुनो मोनों । सिथ्लाआ दन्दिसे लांदांजायो । जाउलियाआ गंगार खसाबखौ गानस्लायना न ' सिंनिफ्राइ ओंखारबोफिनो आरो सिथ्लाआव थाबायग्लाङो । सिखिरिआ ओंखारबोना बुङो ] । सिखिरि : आदा , रथ ' आं दै लायनि । आथिं सुना जिरायदो । जाउलिया : दे सुगोन दे । [ सिखिरिआ दैख'रनिफ्राइ बालथिङाव दै लाबोना बुङो । ] ( बर'नि बे नेर्सोनखौ नुना अां थोरैनो गोजोनदों । ) सिखिरि : अां दैखौ लुना होगोन । अांनो बालथिंखौ थाब नांफिनगौ । जाउलिया : दे बिदिब्लालाय । [ सिखिरिआ दै लुना होयो आरो जाउलियाआ आथिं आखाय आरो मोखां सुयै बुङो ] मोनसे खोथा सिखिरि । सिखिरि : मा आदा ? 