 " ओं ह्रिं ख्लिं फोदसे । " ब्राइ बाथौनि बुहुम सोरजिनायनि गोथार सोदोब एबा मोनथोर । " ओं " सोदोबखौ अबंआनो मख'जेन्दों । " ओं " सोदोबा अबं गोसाइनि खुगानिफ्राय गबोजेन्नानै बारानिफ्राय बारा रिंसारनानै हा अख्रां बेरगावहां बेरगावहां जानानै सोरगिदिं दुंलोबजोब्बाय । थानो हायै बादि थासारि सोमजिखांबाय । ब्राइ बाथौवा गावनो राहा गोमानांबाय । बिनि राहा नागिरना अबं गोसाइआ सोरजिलु गोसोजों समायना - रमायना बुहुम सोरजिनो " ओं " सोदोबजों आरोबाव ओंजों ह्रिं , ह्रिंजों ख्लिं , ख्लिंजों फातसे मोनब्रै सोदोब दिहुनबावनानै जयै लोगोनांनानै हा , दै , बार , अर , अख्रां सोरजिबाय । मिथिस ' हायि मोन्दांस ' हायि अबं गोसाइनि राव - " ओं ह्रिं ख्लिं फोतसे " सोदोबजोंनो सोरजि जानाय समायना - रमायना सोमोनां बुहुम । जेनिबो जोबरोंयि जिरात - आरात , जिउ - जुनात , बिफां - लाइफां आरो जोंथायमाली । बर'नि बा आसारखान्थिजों गोरोबफ्लेनाय सोदोब । जेरै : - बाथौ होनो बान्दोबा सिजौ होनो सिरिबा बर'नि सिफुंआ गरंबा थाइगिरनि खंआ खंबा बर ' ब्राइनि रावआ फंबा ।