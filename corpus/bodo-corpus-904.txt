बर ' थुनलाइ मुलुगाव खन्थाय , रायथाइ , सल' , सल'मा , गथ ' थुनलाय सोरजिना मुदांखा जानाय , मुंदांखा लिरगिरि रुंसारि मनरन्जन लाहारीआ सासे फावथायगिरिमोन । बिथांआ दजि जौथायनिफ्रायनो नायजाब एबा थुनफावथाइ लिरना बद' , रादाब आरो गुबुन - गुबुन लाइसि , खौरां बिलाइआव फोसावदोंमोन । बैफोर थुनफावथाइफोरानो जादों - बिमा , अरंनि बिबार , महगिरिनि सिमां , बारसे बिबार सिरिनाय , हिन्जाव नोइनो थांनायाव आरो आनारी । मखनो गोनांदि ' आनारी'नि अनगायै गोजौआव राइखांनाय माखासेआ खौरांगासे थुनफावथाइ । बेफोर थुनफावथायनि सोमोन्दै सुंद' - सुंद ' बिजिरनो लानाय जाबाय । आनारी ( आबुं थुनफावथाय ) ( आखलफोर ) 1 . समबारु : - हावरिया हालुवा । 2 . दुयाराम : - गामिनि जतदार । 3 . आनाराम : - बिनि फिसाज्ला गिबि । 4 . बिनाराम : - आनारामनि फंबाय । 5 . मेब्ला : - गामिनि गावबुरा । 6 . अब्राम 7 . थबेनः - गामिनि एसे लेखा गोरों सेंग्राफोर । 8 . गेब्ला 9 . मावरिया 10 . हाउरियाः - गामिनि बोराइदब राइजोफोर । 11 . खरमदाउ गयारीः - आफाद नेहाथारि । 12 . आनारी : - सम्बारुनि फिसाजो । 13 . बेलस्त्रि : - आनारीनि बिमा । 14 . थफी : - दयाराम माहाजोनि फिसाजो । " आनारी " फावथाइखौ फावथाइगिरि मनरन्जन लाहारीआ इं 1966 - 67 माइथायाव रनसाइदोंमोन आरो इं 1993 माइथायाव गिबि फोसाव जेन्नाय जादोंमोन । बिथांनि बुंथिनायनिफ्रायनो बे बाथ्राया रोखा जायोदि " आनारी " खौ इं 1966 - 67 माइथायनि मादावनो रनसाइनाय जादों । बे फावथिनाखौ दाब - दाब जाइगायाव दिन्थिनाय जादोंमोन । गांसे फावथिनानि बादाइ लाइनायाव आनारीआ सेथि बान्थाबो मोन्दों । फावथिनानि जाथायनि समखौ इं 1950 माइथायनि मादाव हमनाय जादों । बर ' माहारिआव बान्दि बैनाय खान्थि , धोनि - हाउरिया , एरखनाय , सुवा - सुथि जायोबमला दाइनिगिरिखौ माहारि बैखद खालामनाय , जौ , बेदरआव गफबनाय , लेखा , फरायाव आनज्राइनाय आरो दोहोनिआ हाउरियाखौ सुसिनाय बेफोर आसार - आखुफ्रा दंमोन । आनारीआव बर ' माहारिनि गाज्रि हुदा - खान्थिफोरखौ फोसाबनो नाजानाय जादों । आनारीआ heroine आरो आनाराम hero , बिसोर बर ' माहारिनि prototypes । बिसोर जादों social injustice नि बुब्लि । बिसोर आखलनि मारफ'जों reformation नि गोनांथिखौ नारसिन्नाय जादों । जोंनि समाजाव समबारु बाइदि दुखुथिया आरो हाउरिया हर सान खाफालनि दै सरग' होनानैबो