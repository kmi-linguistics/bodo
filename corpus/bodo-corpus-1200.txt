बेमाफारिया : औ , दानो ओंखारलां । अखा नायनांगौब्ला जार्ला जागोन । अां रावखौबो बासायनो हानाय नङा । अांनि गन्थं , मोखां हाबाय नोंसोर । सि : सि : सिः । जाउलिया : आदै , अां थांगोन आदै । बे न'निफ्राय अां ओंखारलांगोन । मोनसे जिरादखौल ' आदैआ हरफिन्दो । बेमाफारिया : मा जिराद बिलाइ ? जाउलिया : अां मैया मोनाबिलियाव दोन्नो होनाय ' सनदखौल ' हरफिन्दो । अां थांनोसै । बेमाफारिया : माब्ला होनायमोन । नों अांनो ? जाउलिया : मैया मोनाबिलिआव दोन्नो होनायखौ बावबाय आदैआ ? बेमाफारिया : [ रागा देंखोयै ] अांनो रावबो जेबो दोन्नो होयाखै । जाउलिया : एसेबां नंखाय बाथ्रा बुंनो हाबाय आदैआ ? बेमाफारिया : नों अांनो होयै जिरादखौ अां बबेनिफ्राय दिहुन्ना हरनो जमिदार ? बाथ्रा दान्थेनो लामा मोनैलाइ गावनि दाइखौ होखोमानो बिब्दि बुंदों नङा नों ? अांजों सुथासो नाइगिरदों नों ? एै दावखा , फैथा , सावरिया ओजों फैनायसाय । जाउलिया : साबगौ , आदैआ आंखौ नेहाद नंखाय बाथ्रा बुंना हुहुरबाय जेब्ला , आंहा बुंनांगौ जेबो गैला [ जाउलियाआ गोख्रै सिङाव हाबलाङो । बे समावनो दावखा , फैथा , सावरियामोनहा हाब्बोयो आरो बुङो ] दावखा : माथो जादों आदै फारिया ? हर गेजेराव मानि दावराव दावसि जादों ? फैथा : जानो मा जाब्र'बखो । हर गेजेरनि उन्दुलां फुनाय रोमैरोमै सिमां - बाइदिसो मोनलायथारदोंमोन अां आदा गाबज्रिहरब्ला । बेमाफारिया : हिन्जाव सिखाव हाबना दं बे न'आव । बेखौनो होखांदों । सासे जमिदार , हायेननि देवाननि आखला एसेबां गाज्रि एसेबां मुगैथाव हुः । सावरिया : माथो बोरै जालायामोन आदै ? बेमाफोरिया : फिसा सिखिरिखौ लांखारनो नाजादोंमोन । बे समावनो आं सिरि मोनफ्लांनायखायसो । दावखा : सिः सिः सिः । जमिदार बाबुथारानो बिब्दि ? माथो मानसिखौ नायब्ला बिदि जाथावा नुथारो ।