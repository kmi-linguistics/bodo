खालामो । बिब्दिनो गुबुन गुबुन हादोराव उजिनाय जेरै - तुरस्कनि गाजी मुस्ताफा कामाल पासा , रासियानि लिव - काउप्त तलस्तय , मक्कानि हजरत मह्मद , ईतालीनि गेलेलिय , ग्रिसनि सक्रेतस , प्लेत' , एरिस्ततल आरो राज्यो जै खालामग्रा बीर आलेकजेन्दार , भारतनि बुद्धदेव , महाबीर , गुरुनानक , बर'फोरनि राजा कुमार भास्कर बर्मन , बीर दैमालु , बासिराम जोहोलाव , बेबादि सानथ्र'हायै सुबुंफ्रा गावलि रायजोनि हादोरनि , मुलुगनि एबा जातिनि , हारिनि , बर'नि मुं , देदगा , गौरब खालामनो खाबु होयो । इंलेण्डाव थानाय गावनि गोजोन देराखौ नागारनानै क्रिमिअानि दाउहायाव जखम जानाय दाउहारुफोरखौ जोथोन लानाय सोर्गोनि मोदायजोबादि ' फ्लरेन्स ' नाइतिंगला बइनिबो गोसोखौनो मुगदु खालामनो हायो अTरो गोसो गोथार मानषिफोरखौ मानषिनि सेबा खालामनो थुलुंगा होयो । मेगेलानआ भुमादि दुलुर , बेखौ फोरमान नाजायै नाजायै हाबा मावनायावनो गावनि जिउखौ खोमाना लादोंमोन , ट्रेक आरो कुकमोनहाबो बिब्दिनो हाबा मावदोंमोन । कलमबास अTरो भास्क - दा - गामामोन दावबायारिफ्रा गोदान जायगा , गोदान मुलुग , गोदान हादोर , नाइगिरनायावनो जोबोद गोदान गोदान जायगा , गोदान गोदान मुवा , गोदान गोदान बेसाद दिहुन्नो हादोंमोन । जेन्नार पासतिउर क्युरि आरो फ्लेमिंमोनबादि मानषिआ बेमार - आजारखौ फाहामनो थाखाय मुलि नागिरनानै , राहा नागिरनानै गावसोरनि समस्त जिउखौ बाहायजोब्दोंमोन । 
 फारसेथिं अन्नोरोङै अयनायजों खाजानाय अारो सिकलनि जिनज्रिनि बोख्रबजानाय साजाअT स्पारतेकासफोरनि थाखाय गिलुबालु सहायनो हायै दुखु दाहामोन । गेरिबल्दि आरो बलिभार ( Bolivar ) नि समाव ईउरुप आरो आमेरिकाआव खोमसि - दोरसि जोबथेशालिआब ( Dangers ) सानथ्र'हायै रोजा - रोजा मानषिफोरखौ साजा होनाया बुंजाथाव बाथ्रा नङा । 19 जौथायाव ( Century ) जातियताबाद आरो गणतन्त्रनि गेजेराव जोबोद गिदिर दावहा जादोंमोन । रमाव रोजा - रोजा मानषिफोरखौ दर्सिखोमसि जोबथेसालियाव गारहरनाय , रोजा रोजा गोथै सहजों बुंफबनाय सिंहनि खुगायाव गारहरनाया मानषि हारिनि गिदिर जाथाय जादोंमोन । बै जोलै एबा बै फोलेरफोरखौ मोनफा मोनफा अभिषाप बादि नुनाय जादोंमोन । बेखौबो बुंनाय जादोंमोनदि - " नैथि मुलुग दावहानि समाव खानानै दोन्नाय सैमा फाग्लाफोरखौ लगासिबो हगारना होनाय जादोंमोन अारो बे सैमा फाग्लाफ्रा जाइ जेरैहागौ अरलायनानै बे महरखौ होनाय जादों । " बेफोरबादि जाथायफ्रा मानषि हारिनि बिखा - संफ्लखौ सिगिखाङो आरो मानषि हारिखौ बेफोरबाइदि खैफोदनिफ्राय रैखाथि