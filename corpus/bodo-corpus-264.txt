हामा , खदाल जावनो मोना । न'खराव दाव मैना दावस्रि फिदोंब्लाबो ओइदिनखालि हा गाहोनो हामा नङाब्ला खाना बबा लेंग्रा जायो । बेयो गोनोखोजों गनायजानाय बाथ्रा । मानोना बेसमाव हायाव गोबां बेक्टेरिया बिजानुया गफबनानै थायो । देहायाव गाज्रि गोहोम खोख्लैनो हागौ । 
 बेफोरनि अनगायैबो समाजाव गोबां धोरोमनि बोसोन एबा बाथ्राफोर दं जेरै - अर सायनाय समाव गथफोरखौ सेरनायाव अर लानो हामा नङाब्ला बिसनायाव हासुयो , लामा गेजेराव हासुनो हामा नङाब्ला अर सायनाय समाव उखुन्दै खुजागोन बायदि बोसोनफोरावबो गोनोखोनि सानस्रि हाबनानै दं । नाथाय दुखु नांथावा जादों , जोंनि समाजाव दिनैसिमबो गोनोखोआरि सानस्रिनि फारसे गोनांथि होनो हायाखै । जायनि थाखाय समाजाव दाइना - दाइनि फोथायनाय आरो बुथारनाय दाबो जोबनानै थाङाखै । हरखाब लोमजानाय साजानाय जायोब्लाबो नसुं सेरनि सावस्रि फाहामसालियाव थांनानै खिन्थाहैनो नागारनानै अजानि