बुहुमनि गुबुन - गुबुन हारिफोर बादिनो बर'आबो बुहुमनिनो मोनसे हारि । जारिमिना मोनहासयै समनिफ्रायनो बर'फोरा बे बुहुमनि बबेबा खनायाव गावनि राव , हारिमु , थुनलाइ , आसार - खान्थि , समाजखान्थिखौ गोख्रोङै नाजावनानै राइजो खुंबोदोंमोन । बर ' हारिनि जोनोमनि गुदि रोदाखौ संनानै दिहुननांगौआ गोरलै खामनि नङा । बड़ ' एबा बर ' सोदोबनि सोमन्दै ड० कामेस्वर ब्रह्मआ गावनि बिजाब " A study in cultural heritage of the Boros " ( First edition , 1998 , page - 1 , para - 2 ) आव ओरै फरमायदों The inhabitants of Bod country are known as the Bodo phicha or Bodocha or Borosa ( Bod means Land or country and phicha or cha means Son or children , hence , the children of the Bod or country ) . In course of time they come to be known sa simply Boddo - Bodo - Boro . B . H . Hudgson साहेबा 1846 माइथायाव बड ' एबा बर ' सोदोबखौ गिबियै बाहायजेनग्रोदों होननानै मनरन्जन लाहारि बिथाङा गावनि बिजाब " बड़ ' थुनलाइनि जारिमिन " ( 2nd edition 2007 page - 1 , para - 1 ) आव फोरमायदों । 
 बर ' हारिआ गुदियै आसाम , नागालेण्ड , मनिपुर , मिजराम , अरुणाचल , त्रिपुरा , सोनाब बंग , नेपाल , भुतान आरो बांलादेश फोराव गोसारल्दानानै दङ । सा - सानजा भातनि आसाम हादोराव थानाय मंगलीयान फोलेरनि हारि - हारिसाफोरनि गेजेराव बर ' हारियाबो मनसे जोगाफुनाय हरि आरो आसाम हादोरनि बिसोर थागिबि सुबुं । जीसुखृष्ट जोनोम जानायनि सिगां आरो उन मुगायाव बर ' फोरखौ बाइदि - बाइदि मुङै गाबज्रि बोनाय जाबोदों । रामायण , महाभात , शिबपुराण , जगिनी तन्त्र , कालिका पुराण , दरंगी राजबंशबली , संस्कृत थुनलाइ आरो जारिमिन बिलायाव बर ' हारिखौ किरात , दानब , असुर , म्लेच्छ , राक्षास , मेच , खासर , कच्छर , कसारि , ट्राइबेल , जनजाति , उपजाति मुंङै बर ' फोरखौ सिनायथि होनाय मोन । हादोर लानानैबो बर'फोरखौ गुबुन - गुबुन मुङै गाबज्रि बोदों । नेपालाव मेच , स्वा बंगयाव मेच एबा बड़ आसामाव बड़ , बर कसारि , स्वा कासारांव डिमासा आरो त्रिपुरायाव टिपरा , एबा टिप्रा बाइदि - बाइदि । Sir Edward Gait साहेबा गावनि बिजाब A History of Assam , (LBS First edition 1983 , page -236 , para 1 ) आव एरै फोरमायदों "They are identical