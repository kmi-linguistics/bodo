माइथाइनि बिसायख'थियाव देरहाना जनता पार्टी दैदेन्नायाव रायजो सरकाराव हाबफाना गोहो खांखुवा जाबाय होन्ना अजद दिखांबाय । Young PTCA खौ सिफायना होनायाव PTCA ( P ) दानाय जाबाय आरो राजखान्थि गोहो सादिनाय हाबाफारिखौ दावगाहोलांनो नाजानाय जाबाय । गावस्रानाय गोहोजों नांगौसेबां खामानि मावनो हानाय मोनैलाय दुलाराय बर'फरायसा आफादआ गावस्रानाय हान्जा मोन्नैखौ गोरोबहोफिनो हान्जाखौ सरजाबना UTNLF राजखान्थि हान्जाखौ दानाय जादोंमोन । नाथाय गुबै PTCA नि गागि दैदेनगिरि बिथांमोनहा एरायखेनायाव बे दाफामनाया आद्रा जानानै थादोंमोन । गोहो गोनां दैदेनगिरिफोरा ज'जाफिन्नो गोसो गैयैलाय खौसे जानानै मोजाङै हाबा मावनो हानाय जायाखेमोन । जाउनाव " उदायाचल " सादिनायाव मोकथाङाव जाफुंना फैयाखैमोन । गोख्रोङै दैदेन्नो हामारदोंमोन । एसेयावबो हारिनि गागि दैदेनगिरि चरन - समरमोनखौ एरायना गालांनाइबादि मोन्दोंमोन । जाउनाव सोमावसारना मोन्नाय राजाखान्थि गोहोया जेसेबां थाखो गोजौनि जानांगौमोन एसेबांनि जानानै फैयाखैमोन । 
 गिबि बर ' रादाय जानायनि गेजेरजों जोनोम मोन्नाय गोहोया नुनायाव लोरबांब्लाबो सिंनिफ्राय गोरामोन । Bodoland Autonomous Council बियाबाव अनाट्राइबेलफोरा हा - हुनि गोहो मोनाखैमोन । उनाव BLT हाथियार सोमावसारनाया गोदान "बर'रादाय "