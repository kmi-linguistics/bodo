अदालगुरि बुधबार बाजाराव थांनाय बर ' मानसिखौ मोहेर दावहेर आरो गाज्रि आखु दिन्थियोमोन । 
 बेफोरनिफ्राय बारगनो थाखाय महनपुर गामिनि खाथि खाला नांजाबनानै थानाय गामि आरो राइजो राजाफोरखौ हांख्रायनानै मोजांयै सावरायनाय जाबाय दि - महनपुर गामियाव मोनसे सप्ताहिक हाथाय फसंनांगौ । सावरायनाय बादि खामानिबो जाबाय । गमामायैनो 1964 इं मायथायआव गिबि गिबि रबिबार बारायखौ लानानै महनपुर जायगायाव हाथायखौ गायसनबाय । बे समाव अां राङागरा पनसायतनि सोद्रोमा मोन । आंजों लोगोसे राङागरा गामिनि सदानन्द बसुमतारि , कर्ता बर' , रमेन बर ' कासिराम बर' , सुबिलाल नाजीरि , निमायपुर गामिनि रमाकान्त बसुमतारि , सुरेन हाजोआरि , सन्द्र बसुमतारि , महनपुर गामिनि थारक सन्द्र बसुमतारि , बिष्णु स्वरगियारि मौदुबि गामिनि मतिलाल नाजीरि पाताकाता गामिनि कनक गयारि , मुनिन्द्र गयारि राजेन गयारि सापमारी गामिनि धजेन्द्र ब्रह्म , बिथांमोनखौ लानानै मोनसे हाथाइ कमिति दानाय जादोंमोन । बेनि उनावनो 1965 इं मायथायाव बे महनपुर हाथाइसालि जायगायावनो माइनाव ( लक्षी ) पुजा होनाय जुरि जेनदोंमोन । बे समनिफ्रायनो बोसोर बोसोर लक्षी पुजा उतसवखौ फालिबोनानै दिनैसिम 50 बोसोराव हाबबाय । बे समनि बर'फोरनि बैसागु जानाय आरो रंजानाय जोबोर दुखु नांथावनामोन । बैसागु समाव जुमाइ निसा लोंनानै दाब दाब गामियाव थांनानै मागियो आरो निचाजों बाइदिसिना फोरमायथावै खैफोदाव गोग्लैयो । बेफोर खैफोद आरो जाथाय फोरखौ होबथानो , फोसावनो बे समाव राहाबो गैया मोन । 
 बेबादि गाज्रि जाथायनिफ्राय रैखा मोननो थाखाय महनपुर गामिनि सानैसो लेखा - फरा रांनाय जोहोलाव सेंग्राफोर जेरै - मुस्रि कालि दास स्वगियारि , मुस्रि गणेश मसाहारि , मुस्रि गजेन हाजुवारि बिथांमोनहा बैसागु बोथोरखौ माब्रै सुदेम गोजोन शान्तियै खुंफंनो हागोन । बिनि मोनसे सावराय मेल लिंबाय । सावराय मेलाव खाथि खाला गामिनि मानसिफ़ा फैनानै हेफाजाव होबाय । सावरायनाय थांखि बादिनी 1979 इं मायथायाव आन्सलिक रंजालि बैसागु आफादखौ दानाय जाबाय । बे आफाद खुनायाव गेवलां मेलखौ बेखेवनो बेखेवगिरि महरै अांनो बिबान होनायसै । बे समनिफ्रायनो बर गामिफ्राव बैसागु बोथोराव जुमाय लोंनाय अगेन आखु दिन्थिनाय हुदाया लासै लासै जोबबोबाय । बयबो लैहोर लैहोर फैनानै साबसिन हामसिन खुंबाय । जों दुगायै बुंनो हायो दि जोंनि रंजालि बैसागु खुंनायखौ नुनानै हार्साफोरा असमिया बिहु फोरबो अदालगुरियाव खुजेनदोंमोन । धोरोम फालिनाय अारो सिबिनायनि