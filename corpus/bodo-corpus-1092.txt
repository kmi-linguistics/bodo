थार बा नंगौ ( Positive ) सान्नायासो मोजां फिथाय मोन्नायाव हेफाजाब होयो । 7 ) गसाइनि गोसो बाइदि मानिनानै सोलिनो थियारि जानांगौ । नोंनो मा नांगौ बेखौ गसाइनो बुंफोरनांगौ नाथाय गसाइआ जा होयो बेखौनो आजावनोबो थियारि थानांगौ । गसाइआ होनाया नों लुबैनायनिख्रुइ बांसिन मोजांबो जानो हागौ । 8 ) गासैबो बाथ्राखौ गसाइनि आखायाव नागारना होनांगौ आरो जायखि जाया खामानिखौ मावनो मोन्नायनि आर'ज गाबनांगौ । खामानिनि फिथायखौ गसाइनि आखायावनो नागारना होनांगौ । 9 ) नोंनि सुथुर आरो मोजां मोनै लोगोनि थाखायबो आर'ज गाबनांगौ । रागा जोंनाय , खें खें हुदाया आध्यात्मिक गोहो मोन्नायाव हेंथा होयो । 10 ) जायफोरनि थाखायबो नों आर'ज गाबगोन बिसोरनि मोनसे मुं फारि बानायना लानांगौ । जेसेबां लोगोफोरनि मोजांनि थाखाय आर'ज गाबगोन एसेबां आर'जनिफ्राइ मोजां फिथाय मोन्नो हागोन ।