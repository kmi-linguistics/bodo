हाबा गोथां : - बर ' समाजनि गेजेराव हाबा गोथांखान्थिया गोदोनिफ्रायनो जाइगा मोनबोदों । गोदो गोदाइ हाबा गोमोननि अनगायै गुबुन राहाखौ सानामोन । नाथाइ सुबुं समाजनि सोलाइस्ला इनाइ आदबजों हाबा गोथांनि खान्थिया बर ' समाजाव रोदा सुनाइ नुनो मोनबाइ । हाबा गोथांखौबो दिनैनि बर ' समाजा हाबानि फोरबो बाइदिहै सिनाइथि होबोबाइ । सोरबा सेंग्रा - सिख्ला एबा ढुंगाया हरखाबै नुज्लाइनानै एबा नखरनि बिगोमा मोननि सुबुरुन मोन्नानै सोरबा सासे सिख्लाखौ बोसननानै लाखिना हाथा खुरनाइ फोरबो खुंनाइखौनो हाबा गोथां बुंनाइ जायो । हाबा गोथांआव जेबो राइजो - राजानि लिंथुमनानै जानाइ लोंनाइनि राहा गैया । सिगाङाव दिनखालार थि खालामनो साउराइज्लाइनाय गैया । हरखाब हाबानि फोरबो खुंदबनाइखौनो हाबा गोथां आइदायाव खोख्लैनो हायो । माब्लाबा सम आरो खाबु गोरोबनानै हाबा गोमोननि आदब आरो खान्थि मानिबोनाइफ्राबो हाबा गोथां फोरबो खुनाइ नुनो मोन्नाइ जाबाइ । गोरजिया हाबा : - गोदो गोदाइनिफ्राइनो बर ' समाजाव गोरजिया हाबाया जाइगा मोनबोदों । नाथाइ गोरजिया हाबानि अनजिमाया खम , मानोना बर ' समाजा बिमा गाहाइ हारि नङा । बर ' हारिया बिफा गाहाइ हारि । नाथाय जाइ समाजाव बिमा गाहाइ हारि बाइदिहै सिनाइथि दं । बे समाजाव हौआसाखौ हाबा खालामनानै लांनाइ जायो आरो गासै दोहोन सम्पतिनि बिगोमाया बिमा / हिन्जावसानि मुङाव मोनथाइ थायो । बर समाजनि गेजेराव सोरनिबा गोरबोयाव हौआ फिसा गैजायाब्ला एबा थाब्लाबो बाइदि जाहोनाव गावनि फिसा हिन्जावनो गोसो खुसि बाइदिहै सोरबा सेंग्राखौ बिजामदै बनाइ फैयोब्लाबे खान्थिखौनो गोरजिया हाबा बुंनाय जायो । गोरजिया सोदोबा जाबाइ गुबुननि जानानै बानसनाय ( गोर होनाइ ) गोरजिया हाबाया सरा -सनम्नायै