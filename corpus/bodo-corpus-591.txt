खन्थाइ सोदोबनि ओंथिखौ फंसे बाथ्राजों फोरमाय जोबनो हानाया गोब्राब जायो । बेनि मोनदांथिखौ नायनानै पन्डितफोरा गोबां रोखोनि बिबुंथि होलांदों । बेफोरनि माखासेखौ गाहायाव दिन्थिनाय जाबाय - Wordsworth नि बायदिब्ला , Poetry is the spontaneous overflow of powerful feelings . Carlyle नि बादिब्ला , Poetry is musical thoughts . , आरो Poetry is the best words in the best order . P . B . Shelleyनि बादिब्ला , Poetry is expression of imagination . Mathew Arnoldनि बादिबा , Poetry is criticism of life . BenAsonनि बादिब्ल , Poetry is metrical composition . बिथांमोननि बिबुंथिफोरनिफ्राय बेखौनो मिथिनो हायोदि , गोसोनि खोथाफोरखौ थार सोदोबथि गोनां सोदोबफोरजों मोजाङै साजायनानै फोरमायानो खन्थाइ एबा गोसोनि हमथाख'नो हायै मोनदांथिफोरा सोदोब महरै उसिग्लायबोनायानो खन्थाइ । 
 गुबुन गुबुन थुनलाइफोरनि बायदि बर ' थुनलायावबो खन्थाइ थुनलायानो गिबि जोनोम मोनग्रोदों होन्नानै बुंनो हायो । 1919 माइथायाव दाजानाय बै समनि बर ' फरायसाफोरनि गौथुम ' बर ' सात्र सनमिलनी ' नि नाजानायाव सतीस चन्द्र बसुमतारीनि सुजुनायाव 'बिबार ' लाइसिया ओंखारो 1924 माइथायाव । बे लाइसियाव माखासे खन्थाइफोर ओंखारदोंमोन । बेनि उनाव 1923 माइथायाव रुपनाथ ब्रह्म आरो मदाराम ब्रह्म मोननि सुजुनायाव ' खन्थाइ - मेथाइ ' खन्थाइ बिजाबा ओंखारो । बेबायदिनो 'जेनथखा' ( 1925 ) , 'बर'नि गुदि सिबसा आरो आरज' ( 1926 ) , ' अलंबार' ( 1938 ) , ' हाथरखि - हाला ' बायदि लाइसि आरो खन्थाइ बिजाबफोराव माखासे खन्थाइफोर नुजादोंमोन । बे समाव माखासे लिरगिरिफोरा हारि फोजाखांनाय , मिसतिक आरो रमानतिक सानस्रिजों खन्थाइ लिरदोंमोन । बिथांमोननि गेजेराव सतीस चन्द्र बसुमतारि , रुपनाथ ब्रह्म , मदाराम ब्रह्म , जलधर ब्रह्म , क्षीतिश ब्रह्म ईसान चन्द्र मसाहारि मोनहा गाहायमोन । बर थुनलाइनि गोजाम मुगायाव गोबां आइजो खन्थायगिरिफोरनि खन्थाइ गैयामोनब्लाबो लाखुमानाय मुं लानानै लिरग्रा रंदासी फाग्लीजों लोगोसे हरेस्वरी हाज'वारी बिथांमोननि हारि फोजाखांनाय दोंनैसो खन्थाइफोरखौ मोन्नो हायो । 
 बे लिरथाइ बिलाइनि गेजेरजों गोदान आइजो खन्थायगिरिफोरनि दासान्दि मोनफ्लायबाय थानाय गोरोबथाय ( common ) सानस्रिफोरखौल ' संदान्नो