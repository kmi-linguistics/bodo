गोसो गोर्बोनि साबायखर जासिबाय । जोंनि बे जथुमायाव जाय बिथांमोनहा चाहा लोंनाय आरो बोथिफा ओंखाम जाहोनायजों जोंखौ मदत होफादों बिथांमोननिसिमबो रोजा रोजा साबायखर थाबाय । बे जथुमाखौ रंगिना - संगिनायै साजायनायनि थाखाय मिरु गौथुम आरो जोंनि ग'साइगाव जिला गौथुमनि बिबानगिरि बिथांमोननिफ्राय सुबुरुण होनायजों बे जथुमाखौ जाफुंसार होनायाव मदत होनायनि थाखाय बिथांमोननिसिम थोजासे साबायखर बावहरबाय । बे एसे गिदिर खुंफेरै जौमा मेलखौ खुंनो थांनायाव बान्जाय आफादनि साफ्रोम बिबानगिरिजों लोगोसेयैनो आफादगिरि , नेहाथारिनि गोबां बिथिंजों गोरोन्थिया थालांखागोन । बिनि थाखाय आं बान्जाय आफादनि जानानै बाथौ सिबियारि साफ्राम राइजोनिसिम खर गंग्लायै निमाहा बियो । जोबथारनायाव गासिबो बिथिंजों बोसोन होनानै दैदेनायनि थाखाय बान्जाय आफातनि आफातगिरि मानगोनां मुश्री जगतदिपेन नार्जारी लेङाइ आफातगिरि , मानगोनां मुश्री दयानन्द बसुमातारी आरो बोसोनगिरि मानगोनां मुश्री मदन कुमार मुसाहारीनिसिम आंनि खर गंग्लायनाय थाबाय आरो जोंनि बाथौ धोरोमारी जथुमायाव बाहागो लाफैनाय रंगिना संगिनायै जाफुंसार होनायजों लोगोसे खौसेथिनि नेर्शोनखौ दिन्थिनाय साफ्रोम राइजो राजानिसिम गोदान बोसोरनि गाहाम अनसायनाय आरो खुलुमनायखौ बाउहरनानै आंनि गाहाय नेहाथारिनि सुंद रायफोरथिनायखौ एसेयावनो फोजोबनाय जाबाय ।