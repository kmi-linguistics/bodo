बै समनि भारतनि गाहाय मन्थ्रि मुस्रिमा इन्दिरा गान्धीआ 1967 मायथायनि 13 जानुवारि खालाराव मिज ' थान्थै हान्जानि सिगाङाव आसामखौ फेडरेल खान्थिखौ बिथा खालामनानै दाफिन्नाय जागोन होनना फोसावनायनि उननिफ्रायनो बर ' फिसाफोरनि गोसोयावबो आलादा रायजो दरसे मोन्नायनि हाबिलाया सोमजिखांदों । गोसो बिदाबयाव गाब गानाय रंगिना जायख्लंखौ माबोरै मोखथां महर होनो हायो बेखौ लिंथुमलायना सावरायबावदोंमोन । बेनि फिथाय महरैनो उननि 27 फेब्रुवारीआव ज'यै जथुमना गोथौवै सावरायलायनाय Plain Tribals Council of Assam ( PTCA ) राजखान्थि हान्जाखौ दानाय जादोंमोन । 
 बै समाव बर ' दैदेनगिरिफोरा गावनि सुबुं सानखोखौ नांनायसेबां मोनैलाय गोहोखौबो थोजासे मोनैलाय आसामाव थानाय गासै हायेनारि ट्राइबेलफोरखौ लाफादेरना बे राजखान्थि हानजाखौ दानो गोनां जादोंमोन । थोंजोङै आलादा रायजो दरसे बिनो आख' - फाख ' मोन्नायलाय " उदायाचल " मुं होनानै Regional Autonomous सादिनाय जादोंमोन । गोदान राजखान्थि हान्जानि बिाबनगिरिफोरा मिरु सरकारनि आखाइयाव सादि बिलाइखौ गथायदोंमोन सुफुंनो थाखाय हांख्राइनायखौ । 
 बै समनि उनाव बर ' हारिनि साजों गोबां बार बारलांबाय । स'सेयाव PTCA दैदेनगिरिफोरखौ 1977