दिननि दाल'सो बुंबोनाय खोथानिफ्राय रोखा जानो हायोदि हाबानि बिजोंजों सोनाब भारतनि हारसाफोरा सा सानजानि किरात फोलेरनि हादरफोराव गावसोरनि राव , हारिमु , सोदोमस्रि आरो साननाय - हनायखौ सोलो आरो बोलोजों फोस्रावनाय । बे खैफोदगोनां बाथ्राखौ बै समनि बर'राजाफोराबो संना मोनदोंमोन । बिनिखायनो बिसोरो बेफोर बायदि हाबायाव मदद होआमोन जायनि थाखाय गोबां समाव सोनाब हादरनि हारसा सेंग्राफोरा बे राजाफोरजों दावहा नांनानैसो बर ' सिख्लाफोरखौ हाबा खालामनो गोनां जादोंमोन । गुबुन फारसेथिं नायोब्ला नुनो मोनोदि महाभारतनि दिनाव सोनाबनि रावबो हारसा सिख्लाखौ सा सानजा भारत हादराव थानाय किरात फोलेरनि सेंग्रानो हाबा होनाय बाथ्राया महाभारताव गैया । थामहिनबा सोनाब भारतनि रावबो हारसाया किरात फोलेरनि सेंग्राफोरनो गावसोरनि सिख्लाखौ हाबा हराखैमोन । नाथाय मानो ? ? ?