बुथारजायो लोगो लोगो बर'नि राजा आरो राइजोयाबो जोबस्राङो । राजा गबिन्द ' चन्द्र बुथारजानायनि उनाव सान्थ्रि गाहाय तुलाराम आरो गोबां बर'फोरा गावनि खोमानांनाय राइजोखौ मोनफिन्नो बृतिस सरकारनि हेंथायै जुजिदोंमोनब्लाबो देरहासाद जानो हायाखैमोन । 
 गोबाव सम बर'फोरा सा - सानजानि बांसिन सुबुं अनजिमा गोनां ट्राइबेल हारि जानानैब्लाबो एखुथायै थानो गोनां जादोंमोन । बर'हिसाबै थांना थानाया गोब्राब जानानै फेदोंमोन । लासैनो साफा सानै दैदेनगिरिफोरा ज'जानानै बर ' हारिखौ रैखा खालामनो खौसे जायो आरो जांख्रिखाङो । 
 गुरुदेब कालिचरन ब्रह्मआ इं 1929 माइथाइयाव बर'फोरनि रैखाथिनि साइमन कमिसननो 4 जानुवारी अक्ट'आव शिलंआव गोसोखां बिलाइ गथायो । इं 1961 माइथायाव बर'फोरा रावनि थाखाय सोमावसारनायखौ जागायो । असमीया रावखौ लिरनाय फरायनायनि बिजों महरै फोसावनांगौनि जांख्रिखादोंमोन 1961 माइथाइयाव । उनावहाय बर'रावखौ गुदि आरो सेकेन्डारी लेबेलाव बिजों महरै गनायथि होनांगो होन्नानै जांख्रिखानायखौ जागायो । इं 1967 माइथाइयाव बर'फोरनि थाखाय आलादा राइजो बिनानै Plains Tribal Council of Assam ( PTCA ) आ राजखान्थियारि सोमावसारनायखौ जागायो । इं 1974 माइथाइयाव बर'फोरा रमान हांखो दाबियो । इं 1987 माइथाइ , 15 फेब्रुवारी अक्ट'आव All Bodo Students Union आबर ' होदोद दाबिनायनि सोमावसारनायखौ जागायो ।