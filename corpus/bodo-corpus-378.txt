बिथांनि दिन्थि हांखोनिफ्राय मिथिनो मोनोदि तिब्बत बरमानिफ्राय दोलो मोनसेया तिब्बतजों फैनानै नेपाल आरो भुटानाव हाबफैयो आरो मेनसे दालाया ब्रह्म देशनिफ्राय खोलाहा दावबायलांनानै बंग्ला देश , सोनाब बंग , बिहार आरो गेजेर भारताव सोदोमस्रि गायसनदोंमोन । गुबुन थामथि दोलोआ ब्रह्म देशनिफ्राय अरुणाचलजों हाबफैनानै भारतनि सा - सानजा ओनसोलफोराव गोसारनानै थाफैयो । 
 बाथौ दोहोरोमा बर'नि सोदोमस्रि गोनां गोगो दोहोरोम । बे दोहोरोमा मोनसे सुबुं दोहोरोम । एसिया हादरमानि अनगायैबो सा - सानजा भारतनि जेरै - आसाम , मेधालय , बडलेण्ड , अरुणाचल , नागालेण्ड , मिजराम , मणिपुर , त्रिपुरा , कार्बिआलं , बांग्लादेश , सोनाब बंग , भुटान , नेपालाव बाथौ धोरोम सिबियारिफोरा बांसिन दङ । बर ' माहारियानो बाथौयारि थामहिनबा बाथौइजम ( Bathouism ) । 
 जारिमिना फोरमायनाय बायदिब्ला अन्थाइ मुगा , सैथो मुगा , त्रेता मुगा , दापर मुगा , खोलि मुगा आरो बाइदि मुगा बाबेनबोनायनि उन सिगां रामायण , महाभारत , बेद , पुराण बाइदि गेदेमा दोहोरोम बिजाबमा एबा सलन्थायमा बिजाबफोरा बाथौ दोहोरोमनिनो जोनोमगिरि । बै समनि ब्रह्म , बिष्णु , कौरब , पान्डब , किरात , बानासुर , नरकासुर , भगदत्त , हिरिम्बा , धटतकस आरो मोदाय - दावदायफोरा बाथौ दोहोरोम सिबियारिफोरनि साफा साफा नेरसोन । 
 बे बुहुमाव 'सिजौ बिफांनि ' गुदि आरो गाहाइ थावनिया आमेरिका हादोरमानि 'मेक्सिक' ( Mexico ) बे बाइदिनो बर ' हारिया बाथौ दोहोरोमाव इसोर 'आफा बाथौ ' नि नेरसोन महरै सिबिनाय सिरिबा सिजौ बिफांनि रोखोमसे महरनि सिजौ बिफांखौ आमेरिका , मेक्सिक' , साइबेरिया , ठाइलेण्ड , जापान , ब्रह्म देश , बांग्लादेश , नेपाल , चीन , तिब्बत , भुटान आरो भारत हादरनि सा - सानजा थानाय पान्जाब , बिहार , बेंगल , आसाम , बडलेण्ड , मेधालय , नागालेण्ड , अरुणाचल , मिजराम , मणिपुर , त्रिपुरा , कार्बिआंलंनि गोबां ओनसोलाव सिजौ बिफां सिबियारि मानसिफोर दङ । बेखायनो बैफोर जायगायाव गोदोनि गोबां नेर्सोन मोनो । बेनि फोरमानखौ सिन्दु हायेननि सोदोमस्रि आरो गोदोनि संस्कृत धोरोम बिजाबफोराव लिरनाय दङ ओरै - " The Sacredness of this Sijou tree is treated back to the Indus valley period as it is observed by rackay . ( Sijou tree Symbol worship in India by Sankar Sen Gupta ) . 
 मुंदांखा सान्थौगिरि स्वामी बिबेकानन्दआ सिजौ बिफांनि सोमोन्दै एरै बुंदों - " There is still a higher order of formal worship the world symbolism ' Sijou' . There are all sorts of Symbol all over the world , there is same truth in Symbolism . There cannot be any falsehood without some truth behind it . There is the symbol form of worship in different religion ( IBID ) . " 
 खेराइया बाथौ दोहोरोमनि एंगारनो हायै मोनसे बाहागो । खेराइया बाथौ दोहोरोमनि मोनसे फोरबो । नखराव आरो राज्योयाव खैदां खैफोदनिफ्राय रैखा मोननो इसोरनियाव बोर बिनाय । खेराइया मोननै रोखोमनि । जेरै - नखरनि खेराइ आरो राज्योनि खेराइ । खेरायाव दौदिनि , दौरि आरो अजा नांगौ । खेराइयाव जिहेतु नुवाथारी , बिखौ नुवाथारि महरैनो सिबिनांगौ नङाब्ला बिनि बिथायारि / बिथारि महर अबं थान्दैनि गैजेरजों सिबिनांगौ । मुलुग संसारनि गासै मोदाय - मोदुम आरो जिबि जिरादनि सायाव सोनारना थानाय इसोर नुवाथारि गोहोजों खौसे जानो हास्थायनायानो बाथौनि सान्थौ । बेनिखायनो जेराव बाथौ बेयाव खेराइ आरो जेराव खेराइ बेयावनो बाथौ । बाथौ आरो खेराइया मुद्राला मोनसेनि बिखु आरो बिखा । 
 बेखौ मिथिना लानांगोनदि सिजौ गुदियाव बाथौ खेराइनाया नाथाय अबं थान्दै सतगुरुबा मोदाइ मोदुमफोरखौ खेराइनाय बुंजाया । सिजौ बिफाङ नुवाथारी गोहोनि रेखा ( symbol ) सतगुरु , मोदाइ - मोदुम आरो मुलुग