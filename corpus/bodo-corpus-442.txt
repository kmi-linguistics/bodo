गसाइजों खौसे जानो हास्थायनाय लामायानो दो+हो+रोम= दोहोरोम । 
 बेफोर दोहोरोमनि बाथ्राया जेखियानो दाजाथों मानो , बेहा नाथाय सुबुं संस्काराव गोबांथार बिहोमा दं । बेफोर सुबुं संस्कारा दोहोरोमजों माबादि सोमोन्दो दङ बेफोरखौ गाहायाव जा नोजोराव गोग्लैयो बेफोरखौ सावराय लांनो नाजानाय जाबाय । 
 ( 1 ) गावारि संस्कारः संस्कारनि गेजेराव गावारि संस्कारानो गिबिसिन होननानै जों बुंनांगोन । मानोना गाव मोजां जाग्रोआब्ला गुबुनखौ फोसाबनो थांनाया ओंथि गैयै बादि । दा बाथ्राया जादों - दोहोरोमनि गेजेरजों संस्कारखौ जों बोंरै लाबोनो ? हमनानै लादो सासे बाथौ दोहोरोमारि सासे सुबुङा बिमा - बिफानि अांगो दोहोरोमजों फुं आरो बेलासियाव इसोरनि फारसे आरजनि थांखिजों बाथौखौ लिरस्रां आरिस्रां खालामखांनानै फुङावनो दुगैस्रां - लोबस्रां मोदोमफु धुप - धुना सावनानै गोसो होसारनानै , गोसो गोथारै बाथौसालियाव गुग्रुब खुलुमनायनि गेजेरजों गावनि बिनांगौखौ बिखनायनि उनाव गावनि हाबायाव आखाय होफिननायसै । बेनि गेजेरजों नुनो मोनबायदि गावनि आंगो दोहोरोमारिखौ गोसोखांनायनि सिगां देरायारि साखोन - सिखोननि अनगायैबो संनाय - खावनाय , जानाय लोंनाय आरो गोसोखौ फोथारजानानै फैदों बेनो गावारि संस्कार । 
 ( 2 ) नखरारि संस्कारः गावारि संस्कारनि उनाव फैयो नखरारि संस्कार । गावारि संस्कारजों जेरै गावखौ फोसाबनाय - फोजौनाय लाबोयो थिक बिबदिनो नखर नाङैनो गाव - गावनि अांगो दोहोरोमखौ फुं आरो मोनाबिलियाव खुलुमनायनि सिगां थानसालिखौ लिरस्रां - आरिस्रां खालामनायनि उनाव नखरैनो दुगैस्रां लोबस्रां थानसालियाव धुप - धुना मोदोमफ्रुयै बिहार बावनानै आनान गसाइखौ बयबो गाबज्रि खांनायनि उनाव उन्दैया गिदिरखौ खुलुमस्रांलायनाय खालामोब्ला आरो नखरनि गाहायफ्रा दोहोरोमजों लोबबा दोननानै नखरनि बयखौबो बुजायोब्ला , नखरनि बयबो आखल - आखु गोनां जानो सोलोङो । गावजों - गाव गोरोब लायनानै थानो सोलोङो आरो गावजों गाव फोथाय लायनाया गोथौसिन जालाङो । 
 ( 3 ) गामियारि संस्कारः गावारि आरो नखरारि संस्कारजों जेरै दोहोरोमा एंगारलायनो हायै सोमोन्दो दङ थिक बिबदिनो गामियारि संस्काराबो गोनांथार । बिमा सासेनि फिसाफ्रानो जेरै साननाय हनायफ्राव गोरोबजोबा , गामि दरसेनि बिमा गोबांनि फिसाफोरनि साननाय हनायफ्रा बबेव गोरोबजोबनो । अब्लाबो गामियारि गावबागाव दोहोरोमनि गेजेरजों एसे - एनै संस्कार लाबोनो हायो । सप्तायाव , दानाव बोसोराव बयनिबो नखरनि फिसा - फिसौ फौरखौ गामि नाङैनो लेंहरस्रांजोबनानै दोहोरोम सिबिनायनि गेजेरजों , गागि सुबुंफ्रा दोहोरोमनि गोथौ गोथौ बोसोनजों बयखौबो बुजायनो नाजायोब्ला एना - एनि साननाय हनायफ्रा आरो गेना सानस्रिफ्रा सुस्रां जायो बर'फोरनि समाजाव बेबादिया गोदो गामि लायै गामि दोंबोयोमोन । नाथाय दा गोदान आथालफोरनि गेजेराव बेफोर हुदाखौ नुनो मोनबांलिया । बेनिखायनो गामियारि संस्कारा दानि दिनावबो बयनिबो गामियावनो गोनांथार । 
 ( 4 ) रांखान्थियारि संस्कारः बरफोरनि गेजेराव दोहोरोम जों सोमोन्दो गोनां रांखान्थि संस्कारनि लामा लाबोनायखौ गोदोनि दिनफ्रावबो नुनो मोनबोयोमोन । नाथाय दा गावनि दोहोरोमनि फारसे बिखुं खालामनानै गुबुननि दोहोरोमनि नेम खान्थि जोंसो बेफोरखौ फालिनाय नुसै । बिदिन्थि हिसाबै बर'फ्रा इसिङाव