बिबान ( 6 , 7 ) खाम जरासे सानै सुबुं खेराय जोबजासे दामनांगौनि मोगा - मोगि दाय रुजुननांगौनि बिबान ( 8 , 9 ) दौरिनि नखराव एबा खेराय लाग्रानि नखराव बाथौ आरो मायनाव बिन्दोआव खेराय जोबजासे गासा जेवारिआव अर थानांगौ बेखौ नेनो थाखाय सानै सुबुंनि बिबान ( 10 , 11 ) सानै बैराथि ( 12 ) मायनाव आजावगिरि दौरिनि बिसि ( 13 ) दौदिनि ( 14 ) खैजिमादार एबा अजा ( 15 ) बर ' दौरि ( 16 ) लेङाय एबा हारसा दौरि । जानो हागौ खेराय मोसानायनि आयदा फारि अा बे जिदसा बिबानगिरिफोरखौनो बोसोन होनाय सोद्रोम आरो सुबुं दोहोन जौगाखांनायनि मोनफा मोनफा बोसोन । मावयै दाङै न - बां लुनानै सिरियै मानसि सुबुं महरै थांनानै थानो मोजां मोनग्रा बर'आ आबाद मावनायखौनो थांना थानायनि गुदि राहा हिसाबै लाबोदों । गावसिनि मावनाय दांनायनि हिसाबखौ बोराय बाथौनिनो दांमाल होनाय होननानै हिसाब होबोदों । बोसोरनि दांमालखौ बोसोराव होबाय होननानै सा - सालामि नखराव होनानै बोराय बाथौनियाव दाय फोदोनि निमाहा बिनानै नखर सान्थिनि थाखाय आरज गाबनाय जायो । आरो गामियाव जयै खेराय खुंनाय गामि सान्थिनि थाखाय बोराय बाथौनियाव आरज गाबनाय जायो । खेरायाव दौरि दौसि खैजिमादार लानानै गामि मोजांनि थाखाय एबा गामियाव बयनिबो नखर मोजांनि थाखाय मुलुग सान्थिनि आरज गाबनाय जायो । बार गुदुं अर गुदुं दै गुदुं गोजांस्रिउ गोलोमस्रिउ लोमजा साजा बायदि माया निदान आफोद खैफोदनिफ्राय बारगनो थाखाय आरज गाबनाय जायो । गायगोन फुगोन रसा उदैनि आदार जानायनि राहाखौ होनांगोन होनना बर'फोरा गारजा मोदयिनो दांमाल होयो । खेन्दासेयाव खेन्दानै राहासेयाव राहानै एरनाय थायनायनि राहा बोर मोननो थाखाय खेराय खुनाय जायो । बे खेन्दासेयाव खेन्दानै राहासेयाव राहानै एरनाय थायनायनि गुदि एबा मोदायानो खेरायनि मोदाय आइ दोहोनश्रि मायनाव आरो मुलुगनि गोजोनसानथिनि गुदि मोदायानो जादों बोराय बाथौ । बोरनिगिरि राहानिगिरि एरनाय थायनायनि गुदिया बोराय बाथौनि खाथियाव बार गुदुं अर गुदुं दै गुदुं निदान आफोद गोग्लैनायनिफ्राय रैखा मोननो थाखाय आरज गाबनाय जायो । खेरायाव बोराय बाथौआ दौदिनि ओलोंगि खांनायनि गेजेरजों बोसोन होयो ओरैहाय - अमब्ले जागोन अमब्ले लोंगोन सैमागारि अमागारि इनाय अनागारि दाजा फिसाफोर । अमब्ले जायोबोला अमब्ले लोङोबा इनाय अनागारि जायोबा लामा थखाब्रैनि सैमा हेङालि लोगो मोनगोन फिसाफोर । इसिङाव मायफां अखङाव गयफां खालामनानै जा फिसाफोर । बे सोदोबजों बेखौनो बुंनाय जादोंदि इनाय अनागारि जादला लोंला जायो निदान खैफोदआव गोग्लैगोन । आरो माया जेरै बारनाय समाव गुफुर जोगां जोगां गुफुर बे गुफुरखौ रुपाजों रुजुनानै रुपाबाइदि बारनाय आरो सनाबायदि गोमो गाब महर लानानै थाय रग - रग जेरै थायो । बेबादिनो रुजुना बुंदों इसिङाव थागोन सनाबायदि थायनाय माय रग - रग । आरो अखङाव थागोन रुपाबादि बारनाय गय बिबार बाइदि मोखांसेयाव मोखांनै मोखांनैयाव मोखांथाम गथ गथाय । बिखुङाव बारगासे बिखायाव बामगासे खादासे मानि खर'आव रुजुनगासे गथ गथाय खांगोन जेब्लाबो रैखा खालामनांगोन आथालनि गोजोन सानथि बोर होनांगोन होननानै आरज गाबनाय जायो । मायनाव नियाव जेब्ला गाबो आइ मायनावआ दौदिनिनि गेजेरजों खेरायआव गाबै गाबै बुङो - मुनुसमाया