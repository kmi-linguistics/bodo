बे फैलाव मुलुगनि बिखायाव जोनोम मोननाय बिफां - लाइफां , जिब - जुनार आरिया अबं - गसायनि सोरजिथाय । बे सोरजिथाय गोहोनि गुदियानो जाबाय ब्रह्म ( सान , अर ) । गोनोखो ( बिगियान ) नि रावआव जों मिथिगौ , बुहुमआव थानाय गासैबो सक्तिनि फुंखा ( गुदि ) यानो जाबाय सान । सोमखोर बिफां - लाइफां साननि सोरांनि गोहो आरो रोदानि गेजेरजों हानिफ्राय दै , खनियारि संख्रि आरी बोखोना आरो बारनिफ्राय जों ( जिउ आरिया ) एंगारनाय कार्बन - डाइअक्साइड ( CO2 ) नि हेफाजाबाव गावनि आदारखौ गावनो बानायना लायो आरो थोजोङै जिउआरिनो अक्सिजेन ( O2 , ) जगायना होयो । सोरजि जानाय बे आदारआ जाबाय एरैबायदि - ( जिब बिगियाननि मथै ) CO2+ H2O >C6H12O6 + H2O ( आदार / ग्लुकज ) बे सोरजिथाय आदार ( C2H12O6 ) आनो लाइफांनि देरखांबोनाय आदार महरै बाहाय जायो , दालाय दासाजों लोगोसे गेरेमसायै गोदान बिथ'राय , बिजौ , बिलाय , बिबार आरो बिनिफ्राइ फिथाया देरखांबोयो आरो बे देरखांबोनाय बिथ'राय बिजौ , बिलाय , फिथाइ आरिखौ जों खायफाखौ थोंजोङै आरो खायफाखौ खेंसालियायै आदार महरै जिउआरिया जानानै थांनानै दङ' । गोनोखो ( बिगियान ) आयदानि मुवा बिगियान ( Physics ) आव ओरै दं - " हाबा मावनायनि हाथि ( Ability ) खौनो गोहो ( Power ) बुङो । " बे गोहोखौनो मोननो हायो एरै बायदियै - गोहो = हाबा ( जुल ) सम ( से . ) = शक्ति ( जुल ) सम ( से . ) = वाट । बे हाबा मावफुंनो हानाय गोहो एबा शक्तिखौनो जों बिफांनि सोरजिथाइ फिथाइ - सामथाइ , माइ - माइरं आरि आदारखौ जानानै जोनि सोलेरा गोहो बुथुमनानै लायो । बे गोहोआनो जाबाय जोंन बायदि रोखोमनि हाबा मावफुंनायाव मदद होयो । बिदिन्थि महरै दिनैनि मुगायाव जौगा सोलोंथायनि सोरां मोननाय हारि आरो हादरनि सुबुंफोरा ब्रह्म ( सान ) खौ बिथा खालामनानैनो गावनि जिउ खुंनायाव खाबु जानाय बायदियै नखरनि बाहायनाय आगजु , महरै टेलिभिसन (T .V . ) , अर फोजोंनो