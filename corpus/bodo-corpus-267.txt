बिथांमोननि सोरजिनि सायाव सावरायनायनि सिगाङावनो जारिमिनारि सल'मानि सिनायथिखौ होग्रोनो लानाय जाबाय । जारिमिननि सल' जाथायनि सायाव सोनारनानै लिरनाय सल'माखौनो जारिमिनारि सल'मा बुंनाय जायो । जारिमिनारि सल'माखौ मोननै बाहागोआव राननाय जायो फारियै थार आरो गलाय - गथाय । जारिमिननि गोनांथिखौ लाखिनानै लिरनाय सल'माखो थार जारिमिनारि सल'मा बुङो आरो जारिमिननि बिथानिसायाव सानबोलावरि जाथाय होफादेरनानै लिरनाय सल'माखौनो गलाय - गथाय जारिमिनारि सल'मा बुङो । जारिमिनारि सल'मा लिरगिरिफोरनि नोजोरा जेब्लायबो जानानै थांनाय जाथायनि फारसे थाङो । जारिमिनारि सल'मा लिरगिरिफोरनि थाखाय थियारि थाखानाय सल ' थाखायो , बिथांमोना गोदानै सल ' एबा जाथाय दिहुननो गोनां जानानै फैया । नाथायब्ला बेफोर जाथायनि अनगायैबो माखासे सानबोलावरि जाथाय सरजाबफानायनि खाबुसो दं । जारिमिननि गासै जाथायानो फरायग्रानि गोसोखौ गोजोनहोनो हायाबोजानोहागौ । बिनिथाखाय लिरगिरिया माखासे जाथाय आरो आखुथायाव गाब फुनदेरनानै एबा बिदै गोनां खालामनानै खहाबगोनां सल'मा सोरजिनायनिबो खाबु दङ । नाथाय सल'मागिरिया बेखौबो नोजोर लाखिनांगोन जाहाथे बिदै गोनां खहाब गोनां खालामनायानो लिरगिरिनि थांखिब्लाबो थार जाथाय आरो आखुथाया हाबानिफ्राय बांद्राय दोरोद लाङोबोला बेखौ जारिमिनारि सल'मा होननानै बुंनो हानाय नङा । थारैनो जारिमिनारि सल'मा सोरजिनाया सल'मागिरिनि