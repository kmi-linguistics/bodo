जिरायफै । रुबुंश्रीया आंनि सेरावनो जिरायबाय । गाड़िआबो खारनो लाबाय थाम रिंगा जालांबायनालाय । मालिगाव स्टेचनआव दसे लाखिदों । गोबां बोसोर नुवाखैमोन नोंखौ । फेमिलिया मोजाङैनो दंथ'योना ? बिनि सोंनायाव अां बागदावखांदों । आंनि मेगनाव नायनानै सोंथिदों जारौआ मोजाङैनो दङ'ना ? अांहाबो हाबानि सम फैबाय । फैनाय फागुन दाननि जिबा खालार । नोंखौ हाबायाव लिंनो थांखागोन अां । नाथाय अां मिथिगौ नों दाबो जोबोद दुखुआव दङ नङाना ? बिखाया स्रि मोनखांदों अां । बिनि खनले खनले सोंनायाव बुंलांदों आं । बिसोर जोंनि संसारनि दुखु दाहानि बाथ्राखौ बाहागो लानाया गोजान नुहरदों । दिनैबो आंनि नखरजों न'खरसे जानो गोसो गैया । नंमारगौ गावनि थाखाय गुबुन न'खरा बायोब्ला बेसेबा दुखुनांथाव जागोन । थेवबो बिनो बि दिनैबो । जोंहा बाथौआरि धोरोमनि थाखाय ना बेदर जायो । बेखौ लानानैनो सान हर नांलाय - नांसि जागासिनो । मालायनि थैखौसो लोंनाय जायो ना बेदर जानाया । मा बाथ्रा बुंखो बेखौलाय जारौ बिबैआ बाथ्राखौ फादोब फादोब मुगैलुवै बुंदों । जोंनि ना , बेदर जाग्राफोरा संनाय - खुरनायखौ बिसोरो जाया । जाब्ला जेन फाप जायो । गावसोर दांनाय , संनाय - खुरनायखौसो जों मोनजायो । मा नेम - खान्थि जाखो बेलाय । हाबानि सिगां बिफोरखौ मिथिनानैबो मालायनि संसाराव अर फोजोंनो मानोबा नाजाखो मिथिरोंलिया । जारौ बिमायाबो गावनि बिमानि बुंनाय बादि मावो । गावनि लुबैनाय बाइदियैनो टाउनाव न ' लुनानै थाफैदों । बिब ' बिनानाव सानै बिमा बिफा नागारनानै । जानो हागौ अांहाबो गोरोन्थि दङ । अांथ ' गावसोरनि मोजांनि थाखायसो हास्थायो रुबुं । बाथ्राफोरखौ सिखोमानो नाजाब्लाबो मोदैजों बोहैफ्लाङो । नंगौ जतिन , नों होटेलनिफ्राय बेदर एवनानै