सा 18 आगोमा जीउ गारनो गोनां जानाय आरो सोमावसारगिरिफोरनि सायाव गाख्रेबनाय आरो इनाय खालामनाय जाउनाव बर'नि गेजेराव खुद्रिनाय सोमजिखांनाय नुनो मोनो । बिनि उनावहाय 1984 माइथायाव बै समनि गिबि मन्त्री रुंसारि हितेश्वर शयकीयानि ordinanceनि गेजेरजों होलांनाय Associate official language - खौ बाहायनो राहा आरो खाबु मोनैयाबो बर'फोरखौ खुद्रिखांहोयो । बिनि उनाव आबसु आरो बि . पि . ए . सि . नि दैदेन्नायाव रांखान्थि समाजारि दाबिजों लोगोसे आलादा हादरनि सोमावसारनाया जुरियो । 1987 माइथायनि मोन 92 चनदनि दाबिफोरखौ रनसायना दाबि गथायनायखौ आसाम सरकार आरो मिरु सरकारा खेरखेरायिनि जाहोनाव जरदार सुबुं खान्थियारि सोमावसारनायखौ दबथायनो सरकारा 1957 - नि Special armed forces and disturb area Act आरो National Security Act ( NSA ) आइनखौ जाबसिन्नानै सोमावसारनायखौ दबथायनो बाहायो । जाउनाव गोबांखहा जानो गोनां जायो । सोमावसारनायनि खान्थिखौ असिला लानानै पुलिस मेलेटारिफ्रा क'कराझार जिल्लानि भुमकायाव आइजोफोरनि सायाव जिनाहारि आरो उतखार खालामनायाव सैजो सिमा बारना बर'फोरा बिग्रायखाङो । बिजों लोगोसे 1989 माइथायाव गहपुर , ककिला , सनितपुर , सिमलुगुरि , दरंनि गोबां जायगायाव पुलिस आरो थिखानाय गुन्दा हान्जाफ्रा बर'फोरनि न'खौ सावना सिलिंखार खालामनायजों लोगोसे गोबां मानसि बुथारो । सा 1100 - फ्राम सोमावसारगिरिफ्रा गाज्रियै खहा जायो । बिफोरनि दिखारावनो बर ' भलन्टियार फर्सनि जोनोम जानानै गिबि बिग्रायारिनि लामाखौ लाजेन्नाय जानो गोनाङा दुखु नांथावना । बिदिनो ruling click - नि मुगैथावना खैसारिनि हाबा जुनै उतखारि खान्थि लानो लाबोनो गोनां जायो । बिनि थाखाय बर ' फोलेरआ दाय गैया । बिनि सोरजिथायगिरिफ्रानो दायनिगिरि । बिनि बोसोरसे उनावनो 1990 माइथायाव आबसुनि आफादगिरि हरखाब उपेन्द्र नाथ ब्रह्मनि रुंसारिया जोबोर खहा खालामदोंब्लाबो साब्रैसो दैदेनगिरिफोरनि नारा नाथार नाजानायाव आरो सोरखारनि सोमोनांथाव खैसारियाव गोग्लैना 1993 माइथायाव बि . ए . सि . मुंनि सिमा गैयै जारखुंथाइया गोरोबथानि गेजेरजों नुजाथियो आरो जाउनाव सोमावसार दैदेनगिरिफोरनि मादाव गावस्रानाय खुद्रिनाय जाखांनानै गावजोंगाव एना - एनि बुथार - सिथार जानो हमो । खुंथाइयारिफ्राबो बि . ए . सि . ओन्सोलखौ बर ' सिथारग्रा हासारगोनां ( Fertile place of Bodo killing ) महरै बाहायनो हमो । बिनि इसिं खैसारिखौ हमनो हानानै एबसु आरो बर'नि माखासे गौथुमफ्रा बि . ए . सि . जारखुंथायजों बर'फोरनि गांनाय - उखैनायखौ सुफुंनो हाया होनना आलादा हादर बिनाय जुनै जानजि खायो । सोमावसारनाय समाव बर ' फिसाफोरखौ रैखाथि होनायनि नोजोरजों 1996 माइथायनि 18 जुनखालि बि . एल . टि . मुंनि हाथियार हान्जाया जोनोम जानानै एबसुनि सुबुंखान्थि सोमाव - सारनायखौ मदद होनो थांखि लायो । बै समावनो गोबां निति आरो आदर्शनि फारागथिखौ लानानै बर'नि गुबुन हाथियार दैग्रा बर ' रैखाथि हान्जा आथिखालनि NDFB - जों हांगामा जालायनानै गोबां बर ' दैदेनगिरिफोरखौ नाङा - फाङा जीउ खोमाना लानो गोनां जानायाव बर'फोरनि गेजेराव मोनसे गिख्रंथावना महर नुजाथिदोंमोन । जाउनाव बालिराम बर'निफ्राय बिनेश्वर ब्रह्मसिम गोबां दैदेनगिरिनि जीउ खहा जानो गोनां जादोंमोन । आरो बिफोर जेंनाखौ बोस्रांनो जुनै मोनसे Convention खुंनानै गावजोंगाव बुथारलायनायखौ एंगारनानै खौसे आरो गोजोन लाबोनो नाजानाय जादोंमोन । ओजोंहाय 1999 माइथायाव काश्मीर सेरफाङाव कार्गिलनि दावहा जानायाव हादरनि Sovereignty आखुखौ नोजोर बोनानै बि . एल . टि . आ हाथियार दोनथ'नो थांखि लायो आरो गोजोन सावरायनायाव बाहागो लानो सिमान जायो । दिल्लीनि पार्लियामेन्टआव सोद्रोमा जाहैनाय बर'नि एम .पि . आरो अनसायगिरि एम .पि . सरकारनि अनसुंथायजों गले गले