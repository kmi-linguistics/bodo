3 . 29 मिलियननिफ्राय 14 . 6 मिलियनसिम बांदों । बे 70 जि बोसोराव आसामनि सुबुं अनजिमाया बांनाया जादों 343 . 77% जौ खोन्दो । बे समनि गेजेराव भारतनि सुबुं अनजिमा बांनाय हारा 150% जौ खोन्दोल'मोन । जोंनि आसामनि मानसिफ्रा नैगुन हासार गोनां फिसाबानो हाग्रा एखुथा मानसि माहारि नङा । भारतनि गुबुन गुबुन जायगायाव थानाय सुबुंफोरबादिनो रोखोमसे मिथिंगानिनो फिसा । फिसाबानो हाथाव आसामनि सुबुंनि हारआ गामि ओनसोलाव 1978 इं माइथायाव 126 . 5% जौखोन्दो आरो गासै भारतनि गामि ओनसोलनि फिसाबानो हाथाव सुबुंनि हारा 137 . 3% जौखोन्दो मोननाय जादों । बे समनि गेजेराव आसामनि सहर ओनसोलनि फिसा बानो हाथाव सुबुं अनजिमाया 94 . 3% आरो गासै भारतनि हारा 102% जौ खोन्दो दिन्थिनाय जादों । बे हिसाब निकाशनिफ्राय रोखा हमदांनो हायोदि बे गोमोथाव हरखाबै लोब - लोब सुबुं अनजिमा बांनाया सोनाब बेंगल , बांग्लादेशफोरनि आयेन बेरेखायै हाबफैनाय सुबुंफ्रानो बिनि गुदि जोहोन । 
 सुबुं अनजिमा बारायग्लाबनायखौल ' आसामनि थागिबिफ्रा खर ' सानांगौ जानानै फैयाखै । बेजों लोगोसे बांसिनै मोन्नै बिथिङव सान्नांगौ जानानै फैबाय । मोनसे बिथिङा जाबाय बांग्लादेशीफोरनि मुङा आसामनि भटारनि अनजिमा बांनाय आरो गुबुन मेनसेया आयेननि बेरेखा थाफैनाय बांग्लादेशि सुबुंफोरनि हा सेग्लाबनाय । 1957 - 1962 इं माइथायसिम बे 5 बोसोरावनो आसामनि भटारनि अनजिमाया 4 . 493 मिलियननिफ्राय 4 . 943 मिलियन एबा 10% जौ खोन्दो बांदों । बिनि बोसोरब्रे उनाव 5 . 585 मिलियन एबा 13% जौखोन्दो आरो 1970 इं माइथायाव 5 . 702 मिलियन बांदों । आयेननि बेरेखा हाबनानै थाफैनाय बांग्लादेशफोरनि भट नङाब्ला आसामाव सोरकार दानाया असम्भब जानानै फैबाय ।