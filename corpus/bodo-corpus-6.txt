मानसिफोरनो माबायदि न्याय होनो हाखो बेखौ गोदानै नायबिजिरफिन्नांगौ आयदा जाना थाबाय । 
 महाभारतनि दावहायाव श्री कृष्णआ अर्जुनखौ बुंदोंमोन - नोंनि मावनांगौ बिबानखौ मावलां , बिजाउनखौ दासानबाय दाथा । कृष्णनि बुंनायबादिब्ला बिजाउनखौ सानबाय थायोब्ला रावबो सासे मोजां दावहारु जानो हाया । अर्जुना महाभारतआव सासे मोजां दावहारुमोन । बिहा मा बायदि सान्नो हानाय गोहो दंजायोमोन बेखौ रावबो मिथिनो गोसो गैया । बियो बिसिबां गियानिमोन बेखौबो रावबो बिजिरनांगौ साना । गासै महाभारतआव बियो गावनि गियान्नि थाखाय नङा आखा फाखा दावहारु जानायनि थाखायसो मिथिजादोंमोन । जुधिष्टिरनि हाबायाव न्याय आरो अर्जुननि हाबायाव निति बेरखांदोंमोन । अर्जुननि हाबायाव गिलु फालु बिजाउन दङमोन , नाथाय बि नङामोनब्ला महाभारतनि दावहायाव पाण्डबफोरा देरहानायबो नङमोन । जुदि श्री कृष्णआ निति आरो मावनांगो बिबान्नि बोसोन होयामोनब्ला महाभारतनि दावहायाव अर्जुननि बिफावआ सासे बिरनि जायाबालानो साधारन फाइखिनि जागौमोन । मानसिआ माब्लाबा गावनि अंहखारनि दारै सोमजिनाय हास्थायनायखौ सुफुंनो थाखायबो बेखौनो मावनांगौ बिबान खालामना लायो । बिसोरनि थाखाय गाव गावसोरनि लुबैनायखौ सुफुङनायानो जिउनि मोनांगौ बिबान आरो बेनो जिउनि निति आरो थांखिबो जायो । बेबायदि हास्थायनायफोरा मुलुगाव गोब्राब सौग्रावलायनाय सोमजिहोगोनखि सोमजिहोगोन । सासे जमिदारआ गावनि सिङव थानाय गासै ओनसोलखौ गावनि मुङै मिथिजानो लुबैयो । बै ओनसोलाव मा मा गामि थायो आरो मा मा रोखोमनि मानसि थायो बेजों नङा , बैनि जमिदारनि मुङैनो बै ओनसोलखौ