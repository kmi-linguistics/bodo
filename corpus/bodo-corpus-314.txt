करिमगन्ज बाइदि जिलाफ्रा बांसिन जोनोमनि हार बांगोना रोखा नुजाखानाय । 2001 इं माइथायाव धुबुरी जिल्लायावनो बांसिन मुसलिम सुबुंनि हार मोन्नाय जादों आरो 2011 इं माइथायनि सुबुं सान्नायाव बे जिल्लायावनो बइनिख्रुइबो बांसिन जोनोम हार 24 . 40% मोन्नाय जादों । नोजोर होनो गोनांदि 2011 इं माइथायनि सुबुं सान्नायाव गासै आसामनि सरासनस्रा जोनोम हारखौ 16 . 93% ल ' मोन्नाय जादों । मुसलिम सुबुंफोरनि अनजिमाया बांनाय आरो हिन्दु सुबुंफोरनि खमायलांनाय जाथाया दिनैसिमबो सोलिगासिनो दं । 
 गोबां मुसलिम थिउरिया हान्जाफ्रा बांग्लादेसनि जायगायाव बादा फाथिनानै हाथियारनि आरो गेरिला दावहानि थालिम होगासिनो दं । बिसोरनि थांखियानो जाबाय सोनाब बेंगल आरो सा - सान्जा भारतनि हादोरसाफोरखौ बांग्लादेशजों बुजाबनाय आरो ग्रेटार बांग्लादेश दाफुनाय लोगोसे सा सान्जा भारत , सोनब बेंगल , बिहार , उत्तराकाण्ड , उत्तरप्रेदश , हिमचलप्रेदश आरो जम्मु - काश्मीर हादोरफोरखौ पाकिस्तानजों दाजाबनानै खोला एचिया हादोरमायाव आरोबाव मोनसे गोहो गोरा मुसलिम हादोर दाबावनाय , राजखान्थि गोहो मोनोब्ला उननि बिथांखिया गोर्लै जाहेगोन बे बिथांखिजों राजनैतिक - अराजनैतिक हान्जाफोरजों लोगोनांनानै भटनि गेजेरजों आसामनि राजखान्थि गोहो सिख'नायनि हाबाफारि लानानै सान हार हाबा मावनायखौ नुनो मोनगासिनो दं । सा सान्जा भारतनि सुबुंफोरनि सादा - सिदा आखु , मिरु सोरखारनि सा - सान्जा ओनसोलखौ बिमा बाथुलनि मेगनजों नायनाय , बांग्लादेशीफोरनि भटनि खाथियाव दैदेनगिरिफोरनि गुरै गोसो बेफोरबायदि बिथिंखौ लानानै बांग्लादेशीफोरा साग्लोबनो खाबु मोंदों । बेबायदि सोलिलांबाय थायोब्ला 50 बोसोरनि उनाव मन्दिर , गिर्जा न'याव गाथा रिंनायनि अनगायै " आजान " नि रिंखांनाय सोदोबसो दुलाराय आसामाव जेरावबो खोनानो मोनसिगोन । 
 आथिखालाव आसामनि हा - हुनि आयेनखौ दाफामफिन्नांगौया समनिनो थिन्नाया भारत संबिजिरनि Foreigners Act खौ गोख्रोङै बाहायनानै सा–सान्जा भारतखौ गुबुन हादोरनि सिरियै गाग्लोबनायनिफ्राय रैखा खालामनांगौनि समासो बारग'लांनायनि बोथोर सौफैबाय । भारत हादोरनि रैखाथि आरो खौसेथिनि बिथिंनिफ्राय नोजोर होनानै सोरखारा सा सानजा भारतनि आयेननि बेरेखा हाबफैनाय जेंनाखौ खैफोद गोनां जेंना सान्नानै होबथानायनि गोसोहोनानै हाबा मावयाब्ला उननि समाव भारत हादोरा आरोबाव खावसे गुगाबावनाय नङा बेखौ रावबो सतबांसा होनो हाया ।