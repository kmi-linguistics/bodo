जोंनि आयेन दाग्रा बिथांमोनहा IM ( DT ) Act खौ ओरैबादि फोथाय खेबस ' खालामनानै आसामखौ आरोबाव काशमीर एबा चाइफ्रास बाइदि बारहावा सोमजिहोनानै आरोबाव भारतखौ खेबसेबाव गुगाहोनायनि हाबा मावदों । बुंनो थाङोब्ला आसामनि राइजो - राजाजों सायख'नानै हरजानाय दैदेनगिरिफ्रानो गाज्रिसिनै बे हाबायाव बाहागो लादोंमोन । बे बाथ्राखौ बयबो मोनथिगौदि 1983 इं माइथायाव आसामनि गासिबो हान्जाया साधारन बिसाइख'थिखौ बयकट खालामदोंमोन । रावबो बाहागो लायैलाय कंग्रेछ हान्जाया लकसभायाव आसामनिफ्राय गोबां सोद्रोमा थानाय समावनो बे IM ( DT ) Act खौ दानाय जादोंमोन । " बिदेशी हाथाव " सोमावसारनानै 'आसाम सुक्ति ' खालामग्रा दैदेनगिरिफ्राबो 10 बोसोर सोरखार सालायनानै आसामनि मानसिफोरखौ फोथायखेबस ' खालामदोंमोन । बिथांमोनहाबो हाजार हाजार मानसिनि थै होनायनि बेसेनखौ होनो रोङाखिसै आरो सासेबो बिदेशीफोरखौ आसामनिफ्राय होखारहरनो हायाखिसै । बिनिफ्राय मा दुखु नांथावसिन जारिमिन थानो हाबावगौ । 1983 - 1999 इं माइथायसिम बे 16 बोसोराव गासै 3 , 05 , 37 आयेननि बेरेखा सुबुंनि मामला मोननाय जादोंमोन नाथाय गासै 9 , 834 मामलाखौल ' बेआयेनी होननानै सिनायथि मोन्नाय जायो । गोमोथाव बाथ्राया जाबाय 1 , 477 आयेननि बेरेखा हाबफैनाय बांग्लादेशफोरखौ आसामनिफ्राय दैथायहरनाय जायो । मिनिथाव बाथ्राया जाबाय बिसोरबो उनाव आसामाव फैनानै थाफैफिन्नाय खौरांखौ मोन्नाय जादों । 1982 इं माइथायनि बांगाल होखारनायनि सोमावसारनाय समाव जानाय आसाम एसेमब्ली बिसायख'थिखौ गासिबो हान्जाया बयकट खालामदोंमोन । 50 जि रोजा आर्मी , पुलिच आरो पारा - मेलिटारी हान्जा लानानै बिसायख'थिखौ सोरखारा खुंफुङो । 10% ( जि जौखोन्दो ) नौनारिनि गोसोनि भटल ' होनायजोंनो कंग्रेछआ सोरखार दायो । 126 एसेमब्लि आवथानि गेजेराव 33 था मुसलिम दैदेनगिरिफोरनाव थाङो । थांनाय नैजि बोसोराव बांग्लादेशनिफ्राय हाबफैनाय आयेन बेरेखा हाबफैनाय सुबुंफोरनि जाउनाव आसामनि गुबुन गुबुन धोरोमनि सुबुं सानज'थायखौबो सोलाय सोल ' जानायखौ नुनो मोनो । 2001 इं माइथायाव मुसलिम आरो खृष्टाननि अनगायै आसामनि मोन 6 सो जिल्लायाव थियायै बाङाइ जालांनाय नुनो मोनो । हिन्दुफोरनि जि बोसोरारि बारायनाय जौ खोन्दोया 10% जौ खोन्दोनिबो खम मोन्नाय जादों । गाहायनि सानज'थायाव आफां आसामनि माखासे जिल्लानि दिन्थि होनाय जादों ।