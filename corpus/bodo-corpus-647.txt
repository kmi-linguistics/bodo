जोंखौ नुमारनो हरखाब सोंनानै बुंबाय । मैया हरसे Annual Report आरो account खौ लिरबाय दं होननानै । बाजै ललितायाबो साहा लाबोनाय समाव फोरमायबाय । मानसिया मा जादोंथाय , सानावबो थादआ हरावबो उन्दुआ जेब्लायबो उसुखुथु । अब्ला बिहु आदाया बुंबायल'– हारिनि खामानिखौ neglect खालामना दोननो मोना हामा होन्नानै । गावनि न'खर एबा हाबाया देरसिन नङा , हारिनि खामानिआसो देरसिन , हाजासे जिउ थासान्दिआव हाबा मावनांगो बाथ्राजों नङा आखाइजों । 
 1989 मायथाइयाव बर ' थुनलाइ आफादनि Terminating Session आ गुवाहाटीआव जानो गोनांमोन । बेनि जुनै बानजाय आफादबो दानाय जादोंमोन बिथांनि खावलायनाय बादि । नाथाय बै समाव माखासे आबहावा आरो बेले बेजेनि थाखाय बिहुराम बर'आ गावनि बिबानखौ नेमखान्थि बादि आरो मानजों एनगारनो जोबोर गोसो दंमोन । नाथाय सम आरो थासारिनि जुनै बे जथुम्माखौ संबिजिर बादियै मिरु मावख ' क'कराझारआव लांनानै गोदान मावफुं आफाद दानाय जायो फारियै कमल कुमार ब्रह्मखौ आफादगिरि आरो बिनेश्वर ब्रह्मखौ गाहाय नेहाथारि हिसाबै लानानै । मुंख'नो गोनांदि बे हारि अनफावरि सुबुङा 12 बोसोर गाहाइ नेहाथारि आरो बोसोरथाम लेङाइ आफादगिरिनि गिलिर बिबानखौ रुजुननानै हारिनि हाबा मावदोंमोन जाउनाव बेनि साजाया गावथार जानो गोनांसो जाबाय , बेयो हारि , हादरनि जुनै जोबोर खहा आरो बर ' माहारिनि जिउ जारिमिनाव मोनसे खोमसि दागो जानानै थालांबाय । बिहुराम बर'आ अराय बुंलांदोंमोन , आसामनि रंगिना संगिना राव हारिमुनि जारिमिनारि खाम्फाखौ जों बे बायदिजों सिलिंखार जानायखौ लुबैया , बेफोरखौ जों बुरलुंबुथुराव फोजावहरनानै मावरिया जानो साना । बबेखानि जों जोंनि थासारि गाव हारिनि राव थुनलाइ हारिमु आरो समाजखौ दावगा लांहोनो आरो रैखाथिहोनो सानो आरो गोसोजों लुबैयो । 
 बेनिखायनो सा सानजा Indo - Mongoloid फोलेरफ्रा जोनोम मोननाय हादराव गावबा गाव राव थुनलाइखौ आरो हारिमुखौ फोथांना लाखिनो अराय थियारि । बे थांखियैनो 1989 मायथाइयाव असमीया , बर , राभा , मिसिं , तिवा आरो कारबि साहित्य सभाखौ लानानै भाषा समन्वय मन्स जोनोम होनानै खौसे जानो सान्नाय जादोंमोन आरो बेनो उननि समाव सन्मिलित साहित्य मन्स मुंनि मोनसे आसामआव आफाद बे ओंथियै जोनोम मोन्नाया बिथांनि सिमांआ एसेब्लाबो मोखथां महर मोननो हादों । 
 बिहुराम बर'आ बर ' थुनलाइ आफादनि गिलिर बिबान थासेयावबो बर ' राव आरो थुनलाइखौ फिन फोजाखांनाय जुनै गोसो मोदोम जिउ होनानै बाथौ दोहोरोमखौ गोनोखोयारि बिथिंजों लांनो हानाय बादि गिबि बिथाय आरो आसारबाखौ लिरो । बेनि बादैबो 1977 मायथाइयाव सेबखांनाय मंगलदै जिला बर ' थुनलाइ आफादनि गोसोखां बिजाबआव बर'राव थुनलाइनि मंगलदै जारिमिन दिनै बहा दं नोंसोर , दरं आरो दरङारि आरो राव थुनलाइयाव बिसोरनि बिबान , उदांस्रि दावहायाव बर' , सिजौ , बुरखां बायदि बायदि रायथाइ बिजाब लिरनानै थुनलाइनि बाख्रिखौ सुफुंनो हादों । 
 बेनि बादै बो " Boro Kherai and its significance ( 1986 ) , 1985 मTयथाइयTव An introduction to the Bodos इंराजि रावजों रायथाइ लिरना गालांदों । बिथाङा अदालगुरिनिफ्राय नुजानाय बनजार रादाब बिलाइनि सुजुगिरि जाना बर ' हारिनि अल'खद , गांनाय , उखैनाय , समाजारि जेंना सोलोंथाइ , रांखान्थि थासारि , राव थुनलाइ हारिमु जौगानाय बागै रायथाइ लिरना जोंनि गेजेराव सांग्रांथि लाबोनो अराय सिमां नुदोंमोन । बिहुराम बर'आ गोबां रावनि बिगोमा होनजायो । 
 बिथांनि असमीया , इंराजि राव , बांला , हिन्दी आरो बर ' लिरनाया जोबोर गोजौ थाखोनि आरो गोरलै सोदोबथिनि बरहा मेहेरगोनां । बिहुराम बर'आ सासे गाहाम फोरोंगिरिल ' नङामोन बिथाङा सासे समाज फोसाबगिरि , सानसुमै , लिरगिरि , सासे फावगिरि आरो आखा फाखा फुटबल गेलेग्रा सुबुंमोन । बिथाङा भकटपारायाव फोरोंगिरि जानानै थानाय समाव ओनसोलनि मुंदाखा सोलोंथाइगिरि