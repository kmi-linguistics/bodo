होन्नाया सैथो नङा बिनो फोरमान । किरात राजा गाबथासुरखौ बुथारनानै किरातफोरखौ बे हादतनिफ्राय होखार हरदों होन्नायाबो नंखाय । बिदिब्ला बिनि फिसाज्ला भगदत्या किरात आरा म्लेच्चफोलेरनि राजा जाखो ? आरो कुरुखेत्र दावहायाव किरात सानत्रि लांखो ? नंगुबै बाथ्राया जादों नारकासुराबो थरैनो सासे बर ' किरातमोन । गावनि फोलेरनिफ्राय राइजो - सेनानै लानाया जारिमिनआव गोदोनिफ्रायनो दं । बेखौनो हिन्दु लितगिरिफ्रा हिन्दु हाबनाय द्राबिरफ्रा राइजो खुंफैयो आरो उनाव फैनाय किरातफोरखौ म्लेच्च एबा बिदेसी जायो होन्नो सानो । बियो एसेबां मानिथाव बाथ्रा नङा । मानोना सोनाबारी आर्य आरो बिसोरजों गलाय गथाय जानाय द्राबिरफ्रा आर्थाबत्रयाव थानाय समावनो बे हादतखौ म्लेच्च देस होन्नानै खोनायाखैमोन । बिनिखायनो उनाव बेवहाय हाबफैनानैसो बिनि मानसिफोरखो म्लेच्च एबा हिन्दु नङैफोर बुंफैयो । बेवहाय म्लेच्चमानि हिन्दुनि बेद मानियै , ब्रै फोलेरारि खलबनि बायह्रानि सुबुंफोरखौसो बुजायोदों । गुबुन हादतारी ( Foreigner ) बुजायाखै । " During the time of the Mahabharata war or even earlier , the Bodo tribes constituted the bulk of the population in the Assam Valley , northern and eastern Bengal and the surrounding and intervening Hills . " [ K . L . Barma : Early History of Kamrup page 14 ] बिब्दि बुंनाया बे सासे लिरगिरियानो उनाव फिदिंनानै बिथाङा म्लेचखौ गुबुन हादरारि बुंजायो बुंनानै बर ' किरातफोरखौ आर्यद्राबिर गलायनाय हिन्दुफोरनि उनाव बुंफिन्नाया गावनि आगोलनि मोन्थायजों गोरोबा । गावजों गाव सौदावलायनाय बाथ्रासो जायो । हिन्दुफ्रा म्लेच्च राजाफोरनिफ्राय दान लायनानै बेसेबा उनावसो बेवहाय थाफेनो हमो । बर'फोरनि