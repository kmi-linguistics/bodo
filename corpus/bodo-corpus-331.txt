'बिमा - फिछा' , परशुराम ब्रह्मनि 'उन्दै' , 'बिबार' , जोगेन्द्रनाथ कछारीनि 'फुंनि सल' , जलधर ब्रह्मनि 'बिनाय' , ' जाखांद' , रुपनाथ ब्रह्मनि ' थैनायखौ मान हर ? ' , मनिराम इसलारीनि 'मा जालांख' , आरो बिषनु चरन बसुमतारीनि 'गदान बथर ' बायदि बायदि । बिबार लाइसियाव आोंखारनाय बेफोर खन्थाइफोराव ' खन्थाय - मेथाय ' बिजाबाव बेरखांनाय बायदिनो रहस्य सान्थौ , हादर मोजां मोन्नाय , हारि फोजाखांनाय सानस्रिफोरा रोखा बेरखांदों । 
 1925 माइथायाव दैखंखुलिनि प्रशन्न कुमार बड़ ' खाख्लारीया 'बाथु नाम बैखागुनि गीदु ' बिजाबखौ दिहुनो । बिथाङा गावनि बे बिजाबाव बैसागु बोथोराव रोजाबनाय एबा खन्नाय माखासे मेथाइफोरखौ देंखो , खबाम , गहेना होनानै रनसायदोंमोन । खन्थाइफ्रा जरा जरा खबाम गोनां जायखौ इंराजीयाव rhyming Couplet बुंनाय जायो । बे बिजाबाव गासै मोन 6 आयदाफोर दङ । बेफोर जाबाय –
 1 . गुरु खुलुम्नाय गीदु । 
 2 . मादायनि हिसाब । 
 3 . बाथुबाड़ाया माख ' खुर्ज्जिढुं । 
 4 . माय हुलांबाला राजाबनाय गीदु । 
 5 . बुलि - बुड़ीया मान ' बर - बाञ्चानिगिरि आरो 
 6 . गीदु राजाबनाय दिहा । बर'नि गिबि एबा गुदि दोहोरोम बाथौनि गुमुरखौ आरो बिनि महिमाखौ लानानै रनसायनाय मेथाइफोरनि बे बिजाबा गांसे बेसेन बह्रा दोहोरोमारि बिजाब । जेराव सिबिनाय , फोथायनाय , रहस्य सान्थौ आरो बर'नि आंगो दोहोरोम बाथौनि गुमुरखौ आबुङै मोन्नो हायो । बाथौ दोहोरोमजों सोमोन्दो लाखिनानै लिरजानाय गिबि बिजाब होन्नानैबो 'बाथुनाम बैखागुनि गीदु बिजाबखौ मख'नो हायो ।