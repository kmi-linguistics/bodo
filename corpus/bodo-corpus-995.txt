गोथार गोर्बोखौनो बाथौ बिथायाव शिजौ एबा परात्मानि आठें सिङाव बाउनाय जायो । गोथार बाथौ बिथायानो जादों - सासे बाथौ भक्त एबा बाथौ सिबियारी बहुम आरो परात्मा शिजौनि गोरोबज्लायनायनि थाउनि । गोदो गदायनिफ्रायनो सोलिबोबाय थानाय बाथौ धोरोमनि फोथायनाय सिबिनाय नेम - खान्थिफोरखौ बिजिरनानै नायोब्ला बाथौ धोरोमनि पंचतत्व एबा मोनबा सानथौखौ बुध्द धोरोमनि " चर्यापद " जों गोरोबफ्रामनाय नुनो मोनो । बाथौ धोरोमाव मानसिनि जीउखौ शिजौ दंफांजों रुजुनाय जादों । मानषिनि जीउखौ शिजौ बिफांजों रुजुनायनि ओंथिआनो जादों - शिजौआ मानषिनि जीउबादि अमर एबा थैनो रोङा । मोनबा ज्ञान - इन्द्रिय , मोनबा कर्मेन्द्रियजों गोहो गोरा जीउवा सोलेराव हाब्लासो बाथौआ जाखाङो । बे बाथौआनो पंचतत्व पंचभूत होन्नानै मोनथि जानाय । " . . बेफोर जादों - अर , बार , दै , हा , अख्रां । " अदेबानि बे मोनबा जिरातनि गोहोजोंनो मुलुग संसारा सोलिगासिनो दं आरो मिथिंगाआ जोनोम जादों । चर्यापद मेथाय फोराबो बिब्दि सानश्रीगोनां बाथौ धोरोम बादिनो । चर्यायाव जीउगीनां सोलेरखौ मोनबा दालाइगोनां बिफांजों रुजुदों । बे दालाइफ्रा मोनबा कर्मेन्द्रिय । बे