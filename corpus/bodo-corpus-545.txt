मानसि माहारिया बुहुमा सोदोमश्रीनि गेजेरजों थांनानै थानो नाजानाया जोबोर गोनां । बिनि थाखाय नांगौ बयनोबो आसार - खान्थि , धोरोम खान्थि , समाज खान्खि , रां खान्थि आरो राज खान्थि । मोनसे हारिखौ आरो गावखौ बुहुमाव गोग्गो फोलेर , सोदोमस्रि गोनां होन्नानै सिनायथि मोन्नोब्ला रायखांबोनाय खान्थिफोराबो जानांगोन गोग्गो - गोथारजों लोगोसे जौगानाय । समनि फाखनाव फिदिंजाफायालासिनो गावनिखौ लानानै थोंगोरै गसंथानो रोंनागोन । मानोना गोबांसिनै सान्नो गोनां बाथ्राया बेनोदि घोरोम खान्थियाव युगनि दावगालु आखु एबा आरोंदायारि गोनोख ( Technology ) नि बादि थांनानै थानायनि आबहावाखौ नागिरै - नागिरै सुबुं माहारिया अाजै - आजौ नि नेम - खान्थिफोरखौ लTसैयैनो नागारद्रायनो नागिरनायखौ नुनो मोनो । बेबादि आखुथायनि जाहोनाव गुदि धोरोमनि गुण आरो आसार - खान्थिया गोमालांनो हमबाय । समनि दैदेनायाव दिनै बर ' हारिया जौगाखांनाय मुं लानानै गावनि कुल धोरोम " बाथौ " खौ नेवसिनानै गुबुन धोरोम नाजावनायखौ नुनो मोनो । बेफोर गुबुन धोरोमनि मावनाय नङा , गावनि हारिखौ मुगैनाय आरो लोर्बां गोसोनि मोनसे दिन्थिसो । धोरोमजों लोगोसे बर'हारिया मालायनि ( सोनाबयारि ) हारिमुखौ सोलोंनो नाजानायाव दिनै हारिनि गेजेराव माखासे गुबुंग्ले आबहावायाव लाइमोन फोरा बुसोम जादों , बिसोरनि बिमा - बिफाफोराबो आगोर गोमादों । बेबादि गाज्रि आखुयाव दुलाराय बर ' हारियानो बदनामनि बोलि जानो गोनां जादों । नाथाय सासे थार हारिमायारिया माब्लाबाबो गावनि सिङाव थाखानाय मोनफ्राम खान्थिखौ नेवसिया आरो बेखौ नागारनानै दोरोदा । अदेबानि बेखौनो गोर्बोयाव गोबानानै दावगानाय लामाखौसो ऩागिरो । 
 आजै - आजौ मोननिफ्राइनो फालिबोनाय बर'नि बाथौ धोरोमा मिथिंगायारि आरो बिगियाननि युक्टि गोनां धोरोम । बेनि फोर्बो खुंनाय , धोरोमारि फालिनायफोरा बोथोरजों गोरोबनाय आरो आबादारि बर' हारिनि जीउ खुंनायजों मोनफ्रोम्बो सोमोन्दो गोनां । सानफ्रोमबोनि बाथौ गुदियाव आर'ज गाबनाया सुबुं जीउनि थांनानै थानायनि मोनसे गोहोनि हाथियार । जाय धोरोम हाथियारा सुबुंखौ सैथोनि लामा सायख'ना फोथांना लाखियो , सुबुंथिनि