बाङाली सोद्रोमाया ¼ बिघा मेयादि हा हगारना होदोंमोन । आरो बे हायावनो थानशाली लुना 28 - 1 - 2003 इं अवट'खालि बेखौ बेखेवनाय जायो । आफादनि आफादगिरि मुश्री गुनेश्वर दैमारीआ बे थानशालीखौ बेखेवदोंमोन । गाहाय आलासि महरै नुजाफैदोंमोन हा दान होग्रा मुश्री दीनेश देवनाथ बिथाङा । बेनि अनगा आफादनि मुङाव 1 बिघा हा खेरायशाली दंबावयो । देग्लाय बे थावनि एबा हायावनो 29थि खेराइखौ गाजा गोमजायै 24–01–06 इं खालाराव खुगोन । 
हाबा होनाय आरो गारी - मटर फुजिनाय : - 
 बुंथिनो गोनांदि तितागुरी बाथौ थानशालीयाव गोजोरै थानाय माइक गोदानखौ थांनाय 13 - 4 - 04 इं अक्ट'खालि ABRU नि सासे मावथि मुश्री सर्बेश्वर बसुमतारी बिथाङा बेखेवना होदोंमोन । जोंनि बे थानशालीयाव दासिम गोबां सुबुंफोरा गोथार जुलि लाफैबाय । आरो गोबां गोदान - गोजाम गारी - मटर , यामाहा , स्कुटार , इन्डिका , मारुटि लाबोना फुजिफैबाय । दिनैसिम गासै 6 जरा हौवा गोदान - हिनजाव गोदानफोरा हाबा लाफैबाय । गिबिसिन हाबा लाजेन्नाया जादों – हौवा गोदानआ टिपकाइ दुदुमारीनि आरो हिनजाव गोदानआ क'कराझार थुरिबारीनि ( 20 - 08 - 04 इं ) । द'थि खेब हाबा लानायफोरा जादों हौवा गोदानआ खाग्राबारी ( शान्तिपुर ) आरो हिनजाव गोदानआ बरदाङि ( शान्तिपुर ) नि ( 14 - 12 - 05 इं ) । बेनि अनगा न'खराव लोमजाब्लासाजाब्ला थानशालीआव फैना रायख फैयो । बर'नि अनगा गुबुन हारीनि बाङालीफोराबो बे थानशालीआव फैना फुजिफैयो । 
जिल्ला आफाद आरो आब्रुनि जथुम्माफोराव बाहागो लाबैनायः - 
 जोंनि बियाप ( Anchalik ) आ जिल्लानि बेंतल , बनरगाव , सोनाब महेन्द्रपुर , कचुगाव , डांतल , आस्राबारी ( रुनीकाटा ) बाइदि बाइदि जथुम्माफोराव आरो अब्रुनि देउलकुचि ( खन्दिकर ) , नोलोबारी ( रौता ) , बेंतल , ग'लाघाट , चिमेनचापरि , चराइबिल , कल'बारी ( ताम'लपुर ) , टिखिरखिला ( मेघालय ) बाइदिसिना । थावनिफोराव जानाय सेमिनार आरो बोसोरसालीया जथुम्माफोराव बाहागो लाबोदों । फोजोबनाय : - जोंनि सा क'कराझार बियाप बाथौ दोहोरोमारी गौथुमनि सिङाव दालाय आफाद हिसाबै 'हायना हारीमु ' मुंनि मोनसे हारीमु आफाद दं । बे आफादआ 23 - 05– 99 इं खालार खालि जोनोम मोन्दोंमोन । दासान्दि बेनि आफादगिरि , नेहाथारीआ फारियै मुश्री मथुराकान्त बसुमतारी आरो मुश्री धनेश्वर नाजौरी । बे आफादनि गायसनगिरि आफादगिरि , नेहाथारीआ जादों फारियै मुश्री रबीन्द्र नाथ मछाहारी आरो मुश्री पबेन दैमारी बिथांमोन । हायना हारीमुनि अस्ताद ( फोरोंगुरु ) आ जादों दुधनै ( आमजङ ) नि मुश्री अजय कुमार बर' । बिथाङा गोबां मोसानाय आयदाफोर जेरै – बागुरुम - बा मोसानाय , सत्रलि , मोसाग्लांनाय , बार - दै सिख्ला , सखि मोसानाय , बैराथि मोसानाय बाइदि आयदानि मोसानाय , दामनाय रोजाबनायफोरखौ मोसाखावरीफोरनो फोरोंलांदों । बेवहाय गासै सा 25 / 30 सेंग्रा - सिख्लाफोरनि हानजा दं । बे हारीमु आफादआ बर ' साहित्य सभा , क'कराझार जिल्ला बर ' साहित्य सभा आरो गुबुन गुबुन आफादनि जथुम गौमाफोराव बाहागो लाहैनानै बर'नि हारिमुखौ दिन्थिहैयो । गोबां थावनिफोराव जेरै - कार्बिअांलंनि मानिकपुर , ग'साइगाँव , गयबारी , हरिगाँव , बेतल , क'कराझार , देबरगाव बायदि बायदि जथुम्माफोराव दिन्थि हैखांबाय । - 
 मंगल बारायआ बाथौ जोनोम सान । बे मंगल बारायखालि बियापनि राइजो - राजा , फरायसुला , फरायसुलीफोरा ज ' जानानै बाथौ थानशालीआव आर'ज गाबो । बे आर'ज खालामनायाव बर'नि खाम - सिफुं , सेरजा , जथा , जाबख्रिं , हारमनियाम बाइदि बाइदि दामग्रा - देग्रा फोरखौ बाहायनाय जायो । बे आर'ज हान्जाखौ गोथार (दौरि ) हिसाबै दैदेनबोदों मुश्री मंकरलाल बर'आ । तितागुरी बाथौ थानशालिनि अनगा गुबुन गुबुन थावनि एबा गामीफोरावबो हांख्राइना लांनायाव बे हानजाआ