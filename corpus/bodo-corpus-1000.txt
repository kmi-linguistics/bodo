जादों । सराइबिलनि सोनाबजों दं सनक'ष दैसा । आसाम मुंदांखा सनकष बोराय दै । बोराय - सनक'ष । जायनि मुङा बोराय दै । दिनैनिफ्राय बेसेबांबा हाजार हाजार बोसोरनि सिगांनिफ्रायनो बोराय दैया बोहै बोबाय थादों दिनैसिम । मिथिया , बोराय दैया बबे मुगानिफ्राय बोहैजेनदों जोंनि रायजोयाव । मिथिगौल बिनि बैसोया जोबोद बोराय जाबाय होन्नानै । दिनैनिफ्राय 5 / 6 हाजार सिगांनिफ्राय बोहैबोनाय बे बोराय दैसाजों बर'नि दोरोम हारिमु आरो सोदोमश्रीयाबो गोदोनिफ्रायनो दिनैसिम बोहैबोफाना दं । दैमा दैसानि धोरोमबादिनो बोराय सनक'ष दैसायाबो बबेबा , बबेबा मुगायाव गावनि गुबै लामाखौ नागारनानै गुबुन जायगाजों खुरखाव खरसि खालामनानै बोहैलांदों गोदान जायगाजों । माब्लाबा आगुनि गोजाम लामाजोंनो फैफिन्नानै बोहैफिनदों । बिदिनो नागारलाय , फैफिनलाय , सिफायलाय , लुफिनलायनि गेजेरजोंनो दिनैसिम बोहैबोबाय थादों बोराय दैसाया । बिदिनो सनक'ष दैसानि सेर , सेर बर ' हारिनि सोदोमश्री हारिमुयाबो गोदोनिफ्रायनो बबेबा मुगायाव रोहो रोहो जाखांफैदों आरो बबेबा मुगायाव गुबुन हारिनि गाग्लोबनायाव बर'नि सोदोमश्रीया जोबस्रां लांदों । बबेबा मुगायाव आरोबाव गोदानै लुफिनदों । जोंब्लावफिनदों रोहो रोहोनो आरो गुबुन हारिफ्रा फैनानै फोजोबस्रां फिनदों । हिदिनो थैनाय उजिनायनि गेजेरजों , दावहा दिंग्रानि गेजेरजों बर'नि सोदोमश्री हारिमुया दाबो गंगार हाजो सेर सेर , सनक'ष दैसानि सेरफाङाव थिर बिरै थांनानै दं । दासिम्बो माखासे बर ' फिसाफोरा गावनि गामि न' - बां रां खाउरी गोमाजानानै सराइबिल , मथामबिल , कासियाबारी जारागरि , ग'साइगाव आरो कचुगावआव थांनानै थाहैनांदों रैखाथि बादायाव । एबसुनि सोमावसारनायनिफ्राय लानानै दिनैसिम गोबां बर ' फिसाफोरा पुलिश मिलिथारि आरो गुबुन हारिनि