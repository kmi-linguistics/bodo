बि . टि . चि ओनसोलनि मोनब्रै जिलायाव थागिबि S . T . सुबुंफोरनि जौखोन्दो खमायलांनायनि गुबै जाहोनानो जादों हाजार हाजार बांग्लादेशीफोर आयेननि बेरेखा हाबनानै ट्राइबेल बेल्ट आरो ब्लकआव हाबनानै थिथामि थाफैनाय । बे जाथाया ओरैबादि सहायथावयै थासारिसिम सौफैबाय जायखौ सहायनो हाथावना नंला । जायनि जाहोनाव माखासे सोरखारनि गोजौ बिबानाव थानाय मेलेमजिबि सुबुंफ्राबो थारखौ उदाङै फोरमायनो गोनां जादों । माखासे उदां गोसोनि सानथौगिरि बिथांमोनहाबो बे बायदि लागाम गैयै आकाश - पाताल मुसलिम धोरोमारी सुबुं अनजिमा बारायनायखौ सिखार खालामनानै बाथ्रा बुंनांदों । नाथाय दुखु गोनां बाथ्रादि माखासे राजखान्थिगिरि आरो फोसावदिंनि सुबुंफ्रा माखासेल ' थख ' आरो हेर - फेर सुबुं अनजिमानि सानज'थाय दिन्थिनानै गुबै जाथायखौ होखोमानानै दोन्नो नाजानायखौ रोखा नुनो मोन्दों । बबेखानि सैथो जाथायखौ माबोरै होखोमानानै दोन्नो हानो । आफां आसामनि माखासे जिलाफ्राव बांग्लादेशनिफ्राय आयेननि बेरेखायै थाफैनाय बांग्ला राव रायज्लायग्रा मुसलिमफ्रा एंरैबादि बारायनानै सिमा बारहैबाय बेनि सानज'थायखौ होखोमानानै दोन्नो हाथाव नंला । 1901 इं माइथायनिफ्राय जागायनानै बृटिश खुंगिरिफ्रा दानि बांग्लादेशनिफ्राय गोबां मुसलिमफोरखौ ब्रह्मपुत्र हायेननि आफां आसामनि गुबुन गुबुन