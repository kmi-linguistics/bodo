सेंसौ खाम्फा : औ . . । ना मावा मानैआ जावजेंनि फावाव आवा - फावा जानानै दंथ' । अां मिथिगौ , नोंसोरहा जावजेंजों मा सोमोन्दै दं । परमासुखि : मा मिथिगौ ? सेंसौ खाम्फा : बेखौ मिथिगौ , नोंसोर बेव जावजेंखौ जेब्लाबो लोगो हमफैयो । बाथ्रा सावलेफैयो , जंखायो , गेलेयो आरो दुगैयो । बेखौ मिथिनानै अां बेव फैदों । आसिसुखि : ए . . . . जों बोरै दुगैयो बेखौ नायनो फैदों ? सेंसौ खाम्फा : नङा । जावजेंनो आंहा बुंनांगौ माखासे बाथ्रा दं । आसिसुखि : मा बाथ्रा ? आदा जावजेंनि मा बाथ्रा बियो दैगाथोनाव लोगो हमना बुंथिनो फैदों ? सेंसौ खाम्फा : बाथ्राआ जोबोद गिदिर ! औ ! नोंसोर जावजेंनो खिन्था । बियो जाहाथे दिनै दाहाल - थुंग्रि सिबना दावहा नांनायनि बादायलायनायाव बाहागो लाया । परमासुखि : मानो ? सेंसौ खाम्फा : मानोना सासे जाउलियाबारिनि नेहात मावरिया , गोदाव - सोराव आंग्लांजों बे सेंसौ खाम्फाया दावहा नांना गावनि गोहो बोलोखौ फुसुंनो लाजियो । नंखायखौ जुजिना बियो लाजिदामोनथों । नङाब्ला राजदरबारनिफ्राय थिनहर जागोन राजाजों । आसिसुखि : हिः हिः हिः [ मिनिग्लाबना बुङो ] मिनिनो ओंखारो जों । बादायलायनायाव जेनजानो गिना नों बे बाथ्राखौ बुंफैदों । सेंसौ खाम्फा ? बे बाथ्राखौ आदानि सिगाङाव बुङा मानो ? सेंखौ खाम्फा : अां जावजेंखौ लोगो हमना बुंगोन । नोंसोरबो बुंथि । बेखायनो बेव बुंथिनो फैदोंमोन आं । [ बे समावनो जावजेङा सौफैयो आरो बुङो ] जावजें : आंखौ नागिरना थांनाङा सेंसौ खाम्फा । अां बेवनो दं । मा बुंनांगौ बाथ्रा दं बुं आरो बिनिफ्राइ थां । [ आसिसुखि आरो परमासुखिआ दै गेजेरनिफ्राइ बोरिआव गाखोफैयो । ] सेंसौ खाम्फा : जावजें ! नों अांखौ होखारबाय जावजें । सासे नेहाद गोदाव सोराव खांजानाय मावरिया मोख्राया अां बादि सासे सान्थ्रि गाहायखौ