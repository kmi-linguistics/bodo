आफादगिरि महरावसो नुदोंमोन । 
 राभाया आंनि न'आव हरनि आलासि , दैमा सानस्रिना बारनानै बा माइल गोजान थाबायना फैनायाव मेंग्लिदोंमोन । बिथांखौ जाबजुबै बै हरावनो ओंखाम संना जाहोनाय जायो । जाखांना बिथांया उन्दुनायसै । राभाया दीधेली मोनफैनायनि सिगाङावनो जाइगानि मदन मेधिनि दैदेन्नायाव दीधेलीनि राइजोया जमिदारनि सोबख'ग्रानि उलथायै गसंना माइ हरनायखौ बन्द ' खालामना होदों । 
 बै समावनो खोला कामरुपनि बङरागामियावबो जमिदारनि खान्थिनि उलथायै गोख्रोंयै सोमावसारनाय जागायदोंमोन । आरोबाव जमिदारनि बाख्रि सिफायनाय माइ दिहुन्ना लांनानै उखैहाबनाय आबादारिनि गेजेरावनो रान्ना होदोंमोन । बिष्णु राभाया बङरा सोमावसारनायनि मख'जाथाव दैदेनगिरि । बिथांखौ सुथुर सान्ना सरखारा हमनो नागिरदोंमन । दीधेलीयावबो बै समाव गेजेर फरायसालिनि फोरोंगिरि मदन मेधि ( उनाव हमिअ ' डाक्टार ) , छमिरुद्दिन आहमेद , सतीश रामसियारि , नरेश्वर दास , बलराम रामसियारि , प्रमद रामसियारि बाइदिमोनआ आबादारि सोमावसारनाय आगदारि बिबान रुजुन्दोंमोन । राभाया बिसोरखौ लिंहरना बिथांमोननि सोमावसारनायखौ जाफुंसारनायनि मिजिं थिनानै बङरानि सोमावसारनायनि गुदिखिथा फोरमायना थुलुंगा होयो । बिथाङा गासै आबादरिखौ खौसे खालामना धोनिखान्थियारि राहानि फोजोबस्रांना समानथाइ खान्थि ( साम्यबाद ) नि जुरिनो खावलायो । लासै लासै दुलाराइ दीधेलीखौ थागिरिया फैनानै न'आव बुंफबनायसै । राभाया अग्नियुगर फिरिङति ( अरमुगानि अरखि ) आरो थु थु आबादारि सगथि हान्जा ( बल बल कृषक शक्ति दल ) मेथाइ दोंनै रोजाबना