माहारि हिसाबै बर'फ्रा गुबैयै मंगलीय फोलेरनि आरो बे फोलेरनि सुबुङा सिगांनिफ्रायनो बर'कछारी होन्ना मिथि जाबोदों । बेबादिनो राव बिगियान गिरिफोरनि फोरमायबोनाय बादिब्ला Sino - Tibetan फोलेरनि रावआ बुहुमाव नैथि जायगा आवग्रिनानै दङ । बबेखानि बे फोलेरनि रावआ सिगां मंगलीय माहारिनि खुगानिफ्राय जोनोम मोनग्रोदोंमोन होन्नानै , बिथां मोननि बादिब्ला Sino - Tibetan रावआ जोनोम जादोंमोन China नि Yang - Taze - Kiang आरो Hung - Ho दैमा सेरफाङाव । दानि बर'कछारीफोरजों रायज्लायजानाय बर ' रावआनो Sino - Tibetan राव फोलेरनि Bodo - Naga - Sub - section नि दालाइ राव । बिदिनो बुहुमाव रावखौ गोबां नखर एबा फोलेराव बाहागो रान्दों । बेफोर जाबाय - ( 1 ) Indo - European Family ( 2 ) Sino - Tibetan Family ( 3 ) Afro - Asiatic Family ( 4 ) The Negro Congo Family ( 5 ) Austro - Asiatic Family ( 6 ) Ural - Altaic Family ( 7 ) The Malayo Polynesia Family . 
 गोबां सानसुमैफोरनि फोथायनाय बादिब्ला मंगलीय फोलेरनि बर'कछारीफोरा गोदो गोदाय चाइबेरिस हादराव थाजेन बोदोंमोन आरो समनि बाबेनबोनायाव बे फोलेरनि गुदि सुबुंफोरा चीन , तिब्बत , बांलादेश आरो नेपालाव गोसारद्ला हैनायनि उनाव आसामखौ लाफानानै सा - सानजा भारतनि खना खनला दैमा , सेरफां हायेन ओनसोलफोराव थानो लाफैयो । बिदिनो बे फोलेरनि गुदि सुबुंफोरा ब्रह्मपुत्र दैमा सेरफां ओनसोलाव थानो लाफैनायजों लोगोसे दिख्रं , दिबे , दिहं , दोहोनस्रि , दिपुथा आरो सनास्रि दैमा हायेन ओनसोफोराव हान्जा हान्जा गोसारद्ला फैयो । गुबैयै जारिमिनारी नेरसोन हिसाबै बर ' रावफोलेरजों बर'नि माखासे Mythology फोराव आगु सुबुंफोरनि गुदि हारिमुनि सावगारि बेरखांनाय नुनो मोनबोदों । 
 बर'कछारीफोरा आसामनि मोनसे गेदेर हारि आरो गोबां पण्डितफोरनि फोरमायबोनाय बादिब्ला बिसोरो आसामनि बयनिख्रुइबो गिबिसिन थागिबि हारि । बबेखानि बर'कछारी फोरखौ गुबुन गुबुन जायगाफोराव गुबुन गुबुन मुङै मोनथिनो मोनबोनाय जादों । ब्रह्मपुत्र हायेन ओनसोलाव बिसोरखौ बड़' , कासाराव डिमासा ' आरो सोनाब बांलादेश , नेपालाव मेच ' मुङैमोनथि जाबोदों । बेनि अनगायैबो आसामाव थानाय राभा , गार' , लालुं , कच , सरनिया , हजाइ ,