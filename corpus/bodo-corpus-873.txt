ब्रह्म मिसन फसंनो गोसो खांदों । बि बाथ्राया जोबोरै गोजोनथाव बाथ्राफोरखौ फोरमायदों । 
 बे समाव मेलनि आफादगिरिया मिसन स्कुल सोमोन्दै नेम निथिफोरखौ गासिबो बुजायनानै होयो । मेलनि धोरोम सावराय मेलया जोबनायनि उनाव गलाघात जिलानि आइ बाबा मोनजों जयै 1नं जयफुख्रि ब्रह्म मन्दिरयाव जैगो होयो । जैगोखौ दैदेनो ननके चुक्लानि बाबा रामेसर ब्रह्म बाबाया । जैगो जोबनायनि उनाव जिला आरो ओन्सोलनि आइ बाबामोनजों हरनि 8 बाजियाव बिदाय लायो । अखा नायै 11 तारिख फुंबिलि समाव 1नं जयफुख्रि गामिनि बाबा मुश्री पगंम नार्जारिनि नोनिफ्राय राइजो राजा आइ बाबामोनजों फुनि 10 रिंगायाव बिदायलायो । लोगोसे बाबा चरन नार्जारी आरो बाबा सणाराम ब्रह्मखौ लाफानानै कार्बिअांलं जिलायाव दावबायलाङो । 
 बिनि उनाव कार्बिअांलं जिलानि हावराघाट तिनिआलि आव 11 तारिख बेलासि 2 बाजियाव सौहैयो । हावराघाटआव दसे जिरायनानै माणिकपुरयाव 4 बाजियाव सौहैनानै मानिकपुर ब्रह्म जेवालि आश्रमनि आफादगिरि नेहाथारीनि न'याव दावबायारिखौ बरायो आरो जानो लोंनो थानो सुन्दर आदरजों जायगा होयो । अखा नायै 12 तारिख फुंनिफ्राय दावबायारिफ्रा मानिकपुर आरो लांहिन गामियारियाव हाजो सेर सेर राइजो जानाय बर ' गामिखौ नाइगिदिंबाइयो फारियै मान्दालि , गामि नौदाङा , आनन्दपुर , गामिनि गामिगोरा खगेन्द्र दैमारीनियावबो न'याव हाबहैयो , बागसामारि गामिनि आइ निलिमा बसुमतारी , लांहिन तिनिआलिनि मुस्रीमा समालि बसुमतारी पुरहित आइ आरो कार्बिअांलं जिला ब्रह्म घोरोम आइजो आफादनि मानिनां आइ आफादगिरि कमला बाला ब्रह्मजोंबो लोगो मोनलायो बिनि उनाव 13 तारिख फुंनि 10 बाजियाव मानिकपुर ब्रह्म जेवति मान्दिरनि जिराय सालियाव मानिकपुर आरो लांहिन हालामनि ब्रह्म धोरोम सिबियारि राइजो राजा आइ बाबा मोनहाबो लैहोर - लैहोर नुजाफैनानै हुम जैगो आरो धोरोमसावराय मेलयाव गोबांयै बाहागो लानाय नुनो मोनो । धोरोम सावरायमेलखौ दैदेन दोंमोन प्रसार संसतनिनो लेङाइ आफादगिरिया बे मेलयाव धोरोमनि बाथ्राफोरखौ एबा तद्दफोरखौ , ब्रह्म धोरोम नखरा माब्रैहाय सोलिनांगौ आरो मोनसे नेमजों जैगो होनाय बेबहारिक पारमार्तिक माब्रै जानांगौ बेफोरखौ बुजायो प्रसार संसतनि जानानै तरनि बसुमतारी बाबा , कार्तिक बर ' बाबा , महरन्जन ब्रह्म बाबा , आफादगिरिआ आइ बाबामोननि हेफाजाब होनायजों धोरोम सावराय मेलखौ गाहामै गाहाम दैदेननो हायो । ब्रह्म धोरोमखौ गोहोम आरो गोख्रोंयै दावगानाय नुनो मोनो । मेल जोबनायनि उनाव कार्बिअांलं जिलानि आइ बाबामोनजों बिदाय लानानै 13 तारिख बेलासिनि 2 रिंगायाव दावबायारिफोरा मरिगाव जिलायाव दावबाय लाङो । 
 मरिगाव जिलायाव दावबाय लांजेननाय समाव जोबोरै आख' - फाख' , जादोंमोन मानोना मरिगावनि सुबुंखौ रावखौबो सिनायनाय गैयामोन उनावहाय तरनि बसुमतारी बाबाया अदालगुरिनि बिराज बाबानाव मबाइलजों सोंहरो अब्ला बिराज बाबाया साचे हारसा आइजो ब्रह्म धोरोम सिबियारि आइ अनुप्रभा लाहननि मबाइल नम्बरखौ दावबायारिनो हरो बिनि उनाव बे नम्बरजों अनुप्रभानाव कनथेक खालामहरो अब्ला अनुप्रभाखौ मबाइलजों राइज्लायनो मोनो आरो गावनि न'यावनो दावबायारिखौ लेंहरो । 
 दानिया मरिगाव टावन मोनहैबाय अब्ला मोना बिलिनि 5 रिंगा जाबायमोन आरो मरिगाव