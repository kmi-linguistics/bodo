बइनिबो जिउवा हारसिङै जुदा - जुदा गोजोरै थाबाय थायो । बे रावजोंबो गोरोबा । अरायबो खाभा , दैयावबो गोदोआ , बारजोंबो राना । बेनिखाइनो मानसिफोरनि बांसिनानो फोथायो - मोनसे जोनोमनि जिबिनि जिउवा , बे जोनोमनि फोलोमनो मोनलाङि हांमा एबा दाहाखौ फोलोमनो गोदानै जावले - जावले जोनोम लाफैफिनो । जिउवा सोरजिगिरि आनानगसाइनि असे फिसा । बेयो मोगथाङाव देहानाव हाबनानै जोनोम जानायनि सिगां जोंमा फुरिनि गाहायाव , रुंसारफुरियाव गोजावना थायो । बेनिफ्राइनो सम आरो खाबु लानानै बिमानि गोर्बो आव खुलि लायो आरो देहाजों गोरोबफ्लेनानै " मोगथां फुरियाव " जोनोम लायो । बे बाइदिनो मोगथां फुरिनिफ्राइबो हुरागासे राइजो जानानै देहानि गस्लाखौ नागारलांनानै " हासिंफुरि " एबा मेगननि आन्दोनि फुरियाव राइजो जाहैयो । " रुंसार - मिथा - हासिं " बे मोनथाम फुरिया जाबाय इसोरनि सोरजिग्रा " सोरजिसालि " । बेवहाइनो जिउवा मोगथां संसाराव उजिफैनानै गावनि असे सिनाइथिखौ बावगोमानानै संसार लैथोआव गोजावो आरो 1 ) हासथाइनाय , 2 ) रागा , 3 लुबैनाय , 4 ) मुहिनाय , 5 ) अहं बे आखुआव दोबैनानै इसोरनि सोरजि थावख्रिआव थलेन - थलेन गिदिंनाङो आरो संसाराव फैनानै बाइदि मैया फाव खालामफैयो । सोरबा - बा सैमा , सोरबा - बा अमा , दाउ , मानसि , सोरबा बिमा , सोरबा बिफा , बे बाइदिनो -