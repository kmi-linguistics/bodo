जावजें : [ सिंनिफ्राय ] मानो ? आसिसुखि : ओरैनो । दासो मोसौ गोथै हाख्लाब - दानख्लाब गारहबदों बे दैआव । दैआनो मोनामलायदों । आं बिखायनो फुंखानिफ्रायसो लाना फैदों । अां खिन्थानो बावदोंसो आदानो । जावजें : [ आसिसुखिनि खाथियाव फैफिन्ना बुङो ] आं आथिं आखाय , मोखां , सुखांबायानो । आसिसुखि : मोनामाखै ? जावजें : एफा एफा मोनामदों । बेखायनो खार्लि खार्लि मोनामनाय मोनना अां लोङाखिसै । मोनामसुनायल ' जादों । आसिसुखि : आदा ! नों दै गांदों ? लोंनो नामा ? जावजें : औ । गारामा रानलायनाय मोनबाय अां । आसिसुखि : नैबे ढुंबुर आरो नैबे गुसु । नों गुदुं ना गुसु लोंनो आदा ? जावजें : दै गुसु लोंगोन । लाबोदो । आसिसुखि : दे अां लुना होगोन । आखाय आजाव । [ आसिसुखिआ दैहुनि दैखौलुना होयो आरोजावजेंआ आखाय आजावना लोङो । फाव - फाव लुनायाव दैआ जावजेंनि गंगार गस्लाआव सियो जावजेंआ मिथिगुना बुङो । ] जावजें : हामबायसै आसि । गांगाबाय । उदै बुंलायनाय मोनबाय । [ आखायनि दैजों मोखां हुस्लिमना बुङो ] गस्लाआसो सिबाय । आसिसुखि : [ खे खे मिनिना बुङो ] आइ औ गस्लाआसो सिबाय । दा न'आव थांना फोरानहैदो । जावजें : [ मिनिस्लु मिनिना बुङो ] फाव फाव लुसोमबाय नालाय । लोंख'नो हायाखिसै । उसिफबना गंस्लाआसो सिगुलायबाय । [ आसिसुखी आरो जावजेंआ मिनियो ] आसिसुखि : आदा जावजें । जावजें : मा आसिसुखी ? आसिसुखि : आं नोंनो फुंखानि गुसु सुदेम दैलोंहोबाय । दानिया नों आंनो मा