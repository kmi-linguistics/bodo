खन्थाइ माखौ बुङो बिनि फिनखौ हां खनसेयैनो बुंनाया गोर्लै नङा । मानोना बिनि बुंफोरथिया एरै बादि गुवारदि बेखौ खनसेयैनो राइफोरजोबनो हाया । खन्थाइनि सोमोन्दै गुबुन गुबुन लिरगिरि आरो सावराय गिरिफरोनि बुंफोरथिखौ गाहायाव होनाय जाबाय । 1 . कार्लाइनि बादिब्ला - 'खन्थाइआ जादों मेथाइ खन्थाइनि सानबोलावरि' ( Musical thought ) 2 . Shelley नि बादिब्ला - खन्थाइआ रनसाइनाय फोरमायनाय । ( Expression of imagination ) 3 . Wordsworth आ बुदों - खन्थाइआ जादों गोसोज्लिद फोरमायग्रा गासैबो बिगियाननि मुसुखा । ( It is the birth and finer spirit of all knowledge . ) 4 . Mathew Arnold नि बादिब्ला खन्थाइआ जिउ बिजिरग्रा । ( Criticism of Life ) 5 . John Son नि बादिब्ला - खन्थाइआ जादों खबामजों रनसायजानाय । ( Poetry is metrical composition ) 6 . बिस्वनाथनि बादिब्ला - रसात्मक बाक्य काब्यम । - 7 . माहमनि बादिब्ला - शब्दार्थ सितौ काब्यम । 8 . कलरिजनि बादिब्ला - खन्थाइआ बिज्ञाननि उल्था , गोसोनो रंजानाय - होनाया बिनि थांखि । थारआ थांखि नङा । 9 . William Henry Hudson नि बादिब्ला - खन्थाइनि गेजेरजों जों मिथिनो हायो गोसोआरि एबा आबेगिक आरो सानबोलाउरि , ( By poetical we understand the emotional and imagination ) 10 . Edger Allen Poe आ बुदों - खन्थाइआ जादों समायनानि खाबाम दाथाइ । ( Poetry is rhythmic creation of beauty ) गोजौआव मखनाइ खन्थाइनि बुंफुरलुफोरनि अनगायैबो गोबां लिरगिरि आरो बिजिरगिरिफोरा खन्थाइनि सोमोन्दै बाइदिसिना मत होदों । सुंद'यै जों बोखौनो बुंनो हायोदि खन्थाइआ जादों - हारसिं बेरखांनाय फुंखा । बेबादि दैमु एबा फुंखाखौ सोदोबजों लिरनानै फोरमायोब्लाबो खन्थाइनि महर मोन्नो हायो । नाथाय बेबादि लिरब्लाबो खन्थाइनि महर मोनाबो जानो हागौ । बेखायनो गोसोआव बेरखां सोदोबफोरखौ गहेना होनानै लिरब्लासो खन्थाइनि महर मोन्नो हायो । खन्थाइनि बाहागो रान्नाय - खन्थाइखौ गुबैयै मोन्नै बाहागोआव राननो हायो । 1 . आंगोआरि खन्थाइ ( Subjective poetry ) 2 . बेसादारि एबा मालाइनि बाथ्रा लानानै रनसाइनाय खन्थाइ ( Objective ) । 1 . अांगोआरि खन्थाइ - खन्थाइगिरिआ गावनि सान्स्रि आरो फोरमाइथिखौ खन्थाइनि गेजेरजों फोरमाइनानै लायो बेखौनो Subjective poetry बुङो । बे रोखोमनि खन्थाइफोरा जाबाय - 