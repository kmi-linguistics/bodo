हाबा सोदोबा " जरा " एबा जरासे बे सोदोबखौ " बिबाह " होन्नानैबो बाहायनाय जायो । हाबा सोदोबनि बिजिरथिया गोलाउ ' हा ' बुहुम , मुलुग , संसार , समाज , ' बा ' बानाय , बान्जाइनाय बोजबनाय बारसोमनाय । जरासे सुबुङा बे फैलाव मुलुग संसाराव गोजोमबाइ एबा संसारनि गिलिर बिबानखौ बाबाइ बे खान्थिखौनो बर समाजाव हाबा एबा बिबाह होन्नानै बुंनाइ जायो । हाबा एबा बिबाह फोरबोआ सासे सेंग्रा एबा हौवा आरो सोसे सिख्ला एबा हिन्जावसानि गेजेराव सामाजारि खान्थिनि गेजेरजों जाफुंसार होनाइ खान्थिखौनो हाबा फोरबो बुंनाय जायो । बर'नि समाजाव गोदो - गोदाइनिफ्राइनो बे हाबा फोरबोखौ सामाजारि खान्थिनि गेजेरजों खुंफुंनानै जाफुंसार होबोनाइखौ खुगा सल' , सल ' बाथानि फाव मिथिनो मोनो । गोदो - गोदाइनि सानदोबाउदिया सल'बाथानि बाइदिब्ला बर'नि हाबा फोरबोआ जोबोर गोथार आरो सैथोनि फुंखा । सल'बाथाफोरनि गेजेरजों संदान्नानै नाइगिरब्ला बर'नि हाबा फोरबोखौ गोदोनि आरो दानि खान्थिफोरखौ इसे दोरोदनाइखौ नुनो मोनो । दानि बर ' समाजाव हाबा फोरखौ गासै मोनब्रै बाहागोयाव खोख्लैनो हायो । जेरै - हाबा गोमोन , हाबा गोथां , गोरजिया हाबा आरो दंखा हाबा । बे मोनब्रे हाबाया गोदोनिफ्राइनो बर ' समाजाव सोलिबोनाय रेगा नुनो मोनो । नाथाइ समाजनि गेजेराव हाबा गोमोन खान्थिया