दावखा : दे आदै [ बेमाफारियाआ गोख्रै ओंखारलाङो । दान्दिसे उनाव सिखिरि हाब्बोयो आरो बुङो ] सिखिरि : आदा ! दावखा : मा सिखिरि ? सिखिरि : बे दहलमारा हाजोनिफ्राइ ज'गीघपा हाजोआ बेसे गोजान आदा ? दावखा : आं बोथ ' थांफेराखै । मानसिफोरा बुङो बारा गोजोन नङा होन्नानै नाथाय मानो ? सिखिरि : अांनो नांगौ । दावखा : बुंनायसाइ सिखिरि अां नोंखौ बोरै हेफाजाब होनांगौ । सिखिरि : आंखौ ढ'लमारा हाजोखौ बारहोना ज'गीघ'पायाव थांनो हानायनि राहा होदो आदा । दावखा : मानो ? सिखिरि : मानोना , आदा जाउलियाखौ ज'गीघपा हाजो फारसे फैनो हागौ होन्नानै आंनि गोसोआ बुंबाय थादों । फैमारोब्ला बियो इंराजफोरनि आखायाव गोग्लैगोन । अब्ला बियो मोजाङै थानाय नङा दावखा : नाथाय देवानआ मानो जगीघपाआव फैनो ? सिखिरि : बियो फैगोन । बियो फैगोन आदा , आंखौ नागिर नागिर । दावखा : नों बोरै मिथिखो ? सिखिरि : अां बिखौ मिथिगौ आरो बिबो अांखौ मिथिगौ । आफाआ आइनि सिगाङावबो बुंदों , जाउलिया देवानआ हाजो - हाला , हांग्रा - बंग्रा , गामि - नोगोर आंखौ नागिरगासिनो दं होन्ना । आय' ! बेसेदि दुखु जार्ला जानांखो बियो आंनि थाखाय ! [ हांमा सुरो ] दावखा : नाथाय जगीघपाआथ ' इंराज सान्थ्रिफोरनि आड्डासो जाबाय होन्नानै आदै फारियाआ दासो आंनि सिगाङाव बुंदों । नों बेव बोरै थांनो ? थांनानैमालाय मा खालामहैनो ? सिखिरि : आं आदा जाउलियाखौ लोगो हमना बुंगोन , इंराज सान्थ्रिफोरजों दावहा नांना हायेन राइजोखौ रैखा खालामनो थाखाय । नङाब्ला हायेन राइजोआव बर'फोरा थानो हानाय नंला । बियो इंराजनि आथिं