हारियाव अलखद सोमजियो आरो माबोरै गुबुनफोरजों गादबजाना थानांगौ जायो , बेफोरखौबो आसि थुनानै दिन्थिदों । 'हाबाप जंनि बर ' मेथाइयाव बे खौराङानो बेरखांदों एरैबायदि –
 " हाबाप जंनि बर ' हारिया
 लेखा रंया रंया गथाय नाला मोना । " 
 खन्थाय - मेथाय ' बिजाबाव सेबखांजानाय बिथांनि दोंनै खन्थाइफ्रानो जादों 'सनाबनि बर ' आरो 'दानि बर ' फिसा' । 'सनाबनि बर ' खन्थाइयाव गुबुन हारिजों बर'फोरा मेछ मेछ मख'जानानै मुगैजानाय , नेवसिजानाय , गादबजानाय फोरनिफ्राय उदां जानो लेखा सोलोंनांगौनि लोगोसे सोलोंथाइनि गोनांथि फारसे बोसोनथि होदों । लेखा रोङोब्लासो गुबुन हारिजों बिखा फोरदान्ना फेर फाथिनो हागोन बेनिबो दिथा होदों । ' दानि बर ' फिसा ' खन्थाइयावबो हारि फोजाखांनायनि सानस्रिजों बै समनि बर'फोरनि थासारिखौ बिथा खालामनानै सावगारि एरखांनायखौ नुनो मोनो । 
 'जा हाबाप ' मेथाइया सतीश चन्द्र बसुमतारी बिथांनि दोंसे जोबोद ओंथि गोनां मेथाइ । बे मेथाइनि हेफाजाबै बर'साफोरखौ हारि सिबिनो आरो हारिखौ गोजोवाव दैखांनो थाखाय थुलुंगाजों लोगोसे बोसोन होदों । दोहोरोमनि लामाजों एबा सैथोनि लामाजों बिखा फोरदान्नानै हारिनि थाखाय ज ' ज ' खौसेयै मावोब्ला गिनांगौ जेबो गैया होन्नानैबो लामा दिन्थिदों । रोखोमसेयैनो 'हाबाब फंबाय गदाय ' मेथाइयावबो हारि फोजाखांनायनि सानस्रि बेरखांनायखौ नुनो मोन्दों । 
 'खन्थाय - मेथाय'नि उनाव बर ' थुनलाइनि गिबि लाइसि 'बिबार'आ 1924 माइथाइयाव ओंखारो । सुजुगिरिया सतीश चन्द्र बसुमतारी । बे लाइसियावबो माखासे खन्थाइफोरा ओंखारनो खाबु मोनो । बेफोर खन्थाइफ्रानो जाबाय – सतीश चन्द्र बसुमतारीनि