मोगा - मोगि जानाङो । मानसिया जेब्लाबो इसोरखौ फोथायनो नांगौ । लाइमोन बैसोआवनो बे मुलुग संसारखौदि सोरबा सासे गोहो गोराया दैदेनदों आरो बिनि दैदेननायानोदि सान - हर , सोरां एबा खोमसिया , जाबाय थायो आरो मानसिनि गाबनाय मिनिनाइ थैनाय - थांनाय , दुखु आफोद जायो बेखौं जों जेब्लाबो फोथायनानै गोरबो इसिंजों बिजिरनानै नाइनो नाजा नांगौ । जेनिबो सायाव फोथायै , रावखौबो मानियै मानसिया जेरावबो उदायनो रोङा जायो । गावखौल ' सानग्रा गावखौल ' फोथायग्रा , हिंसा गोसो , थैनाय - थांनाइ मिथियै , पाप - पुन्य सान्नो रोङै , अहं आखुनि जालाङो । जाय मानसिया इसोरनि फारसे फोथायनाय गैया , बियो सैथो , थार , नंगुबै खोथाखौबो सान्नो रोङा जालाङो । सैथोखौ फोथायनाइ गोयै मानसियानो दोहोरोम फोथायनाइ , मानिनाइगैया जायो । दोहोरोम फोथाइनाय गैया जाब्लानो मानसिनि गोसोआव अननाय , सिबिनाइ , बावनाइ आरो सहायनाइ गैया जालाङो । अब्लानो सुबुं संसाराव जोबस्रांनाइ , इनाय अनागारि जाहोन सोमजियो । बर ' माहारिया गावनि हारिनि आंगो आरो असे दोहोरोम दंखायो हिसाबै जों बयबो बर ' मानसियानो बाथौ दोहोरोमखौ सिबिनो , मानिनो आरो फालिनो नाजा , नांगौ । बाथौ दोहोरोमानो बर ' हारिनि असे दोहोरोम । बियो रावबोनिफ्राइ सोलाय लाबोनाइ नङा । बे दोहोरोमनि आसार खान्थि बायदियैसो बर ' हारिया गेरेमसा हारि महरै बुहुमाव थांनानै दङ । आसार - खान्थियानो मोनसे हारिमु । बर'फोरनि दामनाइ - देनाइ जेरै - खाम , सिफुं , सेरजा - जथा , गंगोना , खेराइ मोसानाइ जेरै - गराइ दाब्राईनाय , खौजिमा फ'नाइ , बाथौ थारनाइ , लाइजाम बनाइ , थुंग्रि गानाय , खेराइ गोलाव , खेराइ गुसुं बायदिसिना मोनजिडाइन कृष्टि मोसानाइ , बेनि अनगायैबो खेराइ फोरबो , गारजा - फोरबो , हामबाय फुजा , फुस्लि हाबा , इमबु हाबा , बैसागु फोरबो , आमथि फोरबो ओंखाम