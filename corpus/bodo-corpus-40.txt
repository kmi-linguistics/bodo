नितु बिफा जपेनआबो फिसाजोखौ मोजाङै मोजां स्टेशनाव ओंखारफैनाय नुनाय लोगो लोगो गोसोखौ मोजां मोन्दोंमोन । फिसाजोनि लोगोआ राहुलखौ नुनानै बर ' सेंग्रा दंफायोलाय माथो सान्नानै गोसोखौ दाद मोन्दोंमोन । फिसाजोया राहुलजों सिनायथि खालामनानै होनायाव मिनिस्लु मिनिस्लु जादोंमोन बिबो । जेब्ला राहुल बिफा समिरजों आखाइ दाख'लायनो आखाइ फोलावयो अब्ला बिबो फोलावनाय आखाइखौ हमथाफ्रांदों । स्टेशनाव गुबुन मानसिफोर गैयाब्ला बिबो हमथानाय आखायखौ आरोबाव फोलावनो रोंनाय नंलामोन खोमा । 
 समिरखौ दिनै हालामाव सोमावग्लुंग्रा बसुमतारी होन्नानै बयबो सिनायो । मुं असेया समिर बसुमतारी । बेबादिनो जपेन ब्रह्मनि मुंखौबो दिनै हालामाव जोगदाव ब्रह्म होन्नानैसो बयबो मिथिगौ । आलादा बर'रायजोनि सोमावसारनायनि दुहुम समाव बिसोर सानैबो गुबुनफोरा मुं सोलायनानै बर ' मुं लानाय बादि थाखानाय मुंनि सिगां हांखोनि बर ' मुं लादोंमोन । बेबादिनो बिसोर सानैबो गोदान बर ' मुंजों सिनायथिजादों । सानैबो सोमावसारनायाव गोख्रोङै बाहागो लादोंमोन । 
 सिगां सिगां समिरआ फिसाज्ला राहुलखौ नितुजों बांगालरनिफ्राय ज ' फैदोंब्लाबो जेबो सानाखैमोन । उनाव मबाइलाव सानफ्रामबो रायज्लायबाय थानायखौ नुनानै आरो खोनानै फिसाज्लानियाव नितुजों माबाफोर सोमोन्दो खालामदों नामा होन्नानै सोंदों । जपेनआबो समिरबादिनो फिसाजो नितुखौ राहुलजों मबाइलाव रायज्लायबायथानाय नुनानै आरो खोनानानै राहुलजों मा बादि सोमोन्दो खालामदों सोंदों । गोदान मुगानि सेंग्रा - सिख्ला राहुल आरो नितुमोनहा गावसोरनि मोजां मोनलायनायखौ