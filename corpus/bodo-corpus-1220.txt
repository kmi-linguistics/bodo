रुपसिंआ खारबोना थुंग्रिजों सेसौ खामफानि थुंग्रिखौ दानथेयो आरो फिउ थांहोयो । उनाव बुङो ] रुपसिं : फोथायखेबस' ! जोहोलाव देवाननि खर ' जाना गोजोनाखै नों ? देबधर्म : सादोरसिं आरो रुपसिं । हमख्र'बना खा बे लांसुनियाखौ । [ सादोरसिं आरो रुपसिंआ सानैजों हमख्र'बना सेंसौ खाम्फाखौ खायो ] सेंसौ खाम्फा : महाराजा ! सादोर बेरला आरो रुपसिं नायगोन आंबो नोंसोरखौ । सादोरसिं : संसारनि गासैबो मानसिया फोथायखेबस ' नङा सेंसौ खाम्फा । जों नोंबादि फोथायखेबस ' जानो हाया । जों राजानि संख्रै जाना राजाखौ फोलानो हाया । इयुनावबो हानाय नङा । रुपसिं : महाराजा । जोहोलाव जाउलिया देवाननि दैदेन्नायाव दावहा नांना सिगाङाव जों इंराज सान्थ्रिफोरखौ फेजेन्नो हाबायमोन । नाथाय फोथायखेबस ' बे सेंसौ खांमफाआ नोंथां थिनहरनाय रोजाबा सान्थ्रिफोरखौ लाना इंराज सान्थ्रिफोरजों लोगो लाहोना उलथायै जोंजोंसो दावहा नांहोयो । जोंनि सान्थ्रिफोरा एसेल ' जानायाव आरो जानाय - लोंनायनि आंखालाव जों जेन्नाङो । देबधर्म : मानो ? आंथ ' राजभान्डारनिफ्राइ थोजासे जाग्रा - लोंग्रा , मुवा - बेसाद हरदोंमोन हायेनाव ? सादोरसिं : महाराजा । बेफोरखौ खाम्फाआ गाव दैदेन्नाय सान्थ्रिफोरनोसो जाहोदों । जों हायेननि फोरजाफोरनिफ्राइसो बिबाय - खांबाय जानांदों । गोबां सान्थ्रिआ उखैना थैनांदों । उनाव बेमाफारिया आरो इंराज सान्थ्रिखौ गिना जोंनो जेबो मदद होआ जायो । देबधर्म : सेंसौ खाम्फा । बिदि फाव फान्दायनोसो नोंखौ अां फालि सान्थ्रि गाहाइ फाथिना हायेनाव थिनहरदोंमोन ? सेंसौ खाम्फा : महाराजा । रुपसिं : बेल ' नङा महाराजा । सेंसौ खाम्फा आरो बेमाफारियानि फाव फान्दायनायाव हायेन राइजोखौ इंराजफोरनो हगारना होनांबाय । लोगोसे इंराज सान्थ्रिफोरा जोंनि भुटान राइजोखौ गाग्लोबनो लाहार -फाहार खालामगासिनो दं ।