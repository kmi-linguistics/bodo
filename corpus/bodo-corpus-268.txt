मोनसे गोब्राब खामानि । बेयावहाय बाहायनांगौ माखासे खान्थि आरो गुन थायो । 
 ' बिरगोस्रिनि थुंग्रि ' सल'मानि सल'आ जागायदों थेंफाख्रिया बिमायजों 1830 माइथायनि फेब्रुवारि अखाफोराव सिरांआव हादरनि द्रुकदेसि देसि चकि गियाल्टसेननि बिथोनाव जानाय मिरुवारि लसार फोरबो नायनायनिफ्राय । बौद्ध दोहोरोमारि जानायलाय गंगारफोरा लसारखौ गाजागोमजायै फालियो । थेंफाख्रिया लसार फोरबोखौ बै दिन खालिसो नुजेन्दोंमोन । हादरनि द्रुकदेसि आरो जावलिया देवानखौबो नुजेन्दोंमोन । लसार फोरबोआव थुंग्रि सिबनाय , बाग्रायलायनाय , गराय दाब्रायनाय , खारनाय - बारनाय बादायलायनाय जायो । गथ'गथाय , सेंग्रा - सिख्ला , बोराय - बुरैफोरनि मिनिखुसि रंजा मोसालायनायफोरखौ नुनानै थेंफाख्रिनि गोसोवाबो बोदोर जादोंमोन । फोरबोनि जोबथा सानखालि देवानजों थुंग्रि सिबलायनि बादायलायनायनि सानाव गोबां सेंग्राफोरा जावलिजों दावहानांना जेनजोबदोंमोन । बेखायनो देदगानाय रावजों जावलियाबो हसिखाव हसिखाव बुंदोंमोन - ' सोरबा बिमानि आहार लोंनाय दंब्ला दावहा नांनो फेैदो । जाय अांखौ फेजेननो हागोन अां बिनिनो बान्दा जागोन । ' बिनि बिब्दि लाजिफोनांथाव बाथ्रायाव थेंफाख्रिया सहायनानै थानो हायैयाव महाराजा द्रुक देसिनिफ्राय थुंग्रिखौ बिथ'नानै जावलिया देवानजों दावहा नांदोंमोन आरो जावलियानि थुग्रिखौ थबस्र'बायहोदोंमोन । थेंफाख्रिनि बिब्दि गोहो बोलोखौ नुनानै दुकदेसिआ गावनिफ्राय लाथ'नाय थुंग्रिखौनो थेंफाख्रिनो बान्था महरै महाराजाया होदोंमोन आरो थेंफाख्रिनि दाउसिन बायदि बिरबाय बिरबाय दावहानांनायलाय बिनि मुंखौ बिरगोरित्र दोनदों । बै साननिफ्रायनो थेंफाख्रिनि मुङा बिरगोस्रि मुङै मोनथिजादों । बेबायदिनो सल'मानि गुबै जाथाया गोख्रोङैनो दावगालांदों । बिफा मोनबारुवा फिसाजोवा देवानखौ फेजेननायनि थाखाय तहसिलदारनो खाजोना