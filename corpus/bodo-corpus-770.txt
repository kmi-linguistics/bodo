दुलाराय बर ' फरायसा आफादनि 43 थि बोसोरारि बनरगाव जथुमानि थान्दै मेलखौ संबिजिरनि दहाय लानानै आफादनि बुंथिगिरि मुस्रि बि . सोमखोर बसुमतारीआ दैदेनलाङो । बे बोसोरारि जथुमायाव गुबुन - गुबुन जिला , मुलुग सोलोंसालि आरो दालायसा आफादनि गोबां थान्दैफोरा बाहागो लानाय 43थि बोसोरारि जथुमानि थान्दै मेलाव बयनिबो मदतजों गाहायाव होनाय थांखिफोरखौ गोथौ बिजिरनायनि गेजेरजों आजावना लानाय जायो । 

थांखि नं 1 : - थान्दै मेलनि गेजेरजों दुलाराय बर ' फरायसा आफादनि 2010 इं माइथायाव मावलांनाय बायदिरोखोम हाबाफारिनि बोसोरारि फोरमायथिखौ गाहाय नेहाथारि मुस्रि जिरन बसुमतारी बिथाङा थान्दै मेलाव फरायथिनानै होयो आरो माखासे दाजाब - दानख खालामनायनि उनाव बयनिबो मददजों गाहाइ नेहाथारिनि बोसोरारि फोरमायथिखौ आजावनानै लानाय जायो । 

थांखि नं 2 . बड'लेण्ड सोमावसारनायनि सायाव थांखि : - आसामनि थागिबि बर'फ्रा गावनि राव , थुनलाइ , सोलोंथाइ , हारिमु , दोरों , रांखान्थि बायदि बिथिंफोरखौ जौगासार होनायजों लोगोसे बर'फोरनि रैखाथि आरो सिनायथिखौ फोगोमनो आरो हारिखौ गेदेमा माहारि गायसननो थाखाय आसामखौ बोखावनानै बड'लेण्ड रायजो दानो दाबिबोदोंमोन आरो बे बड'लेण्ड दाबिआ बर'फोरनि गोबाव समनि दाबि जानानै थाबोदों । 2003इं माइथायनि 10 फेब्रुवारीयाव सरकार आरो बि . एल . टि . नि गेजेराव जानाय मोनसे रादायनि गेजेरजों बि . टि . ए . डि . मुंनि राजखान्थि गौथुम जोनोम जानायखौ एबसुआ बरायनानै बे बि . टि . ए . डि नि गेजेरजों बर'नि गोजौआव फोरमायनाय बिथिंफोरनि जेंनाफ्रा जोबलांगोन होननानै साननाय जादोंमोन । बि . टि . ए . डि जोनोम जानानै बे राजखान्थि गौथुमजों हाबा मावनाया 8 बोसोरल ' बारलांनायावनो रांखान्थि , सोलोंथाइ आरो राजखान्थि गोहोआ थोजासे नङा होन्नानै बि .टि .सि . खुंथाया एबा सरकारा गावनो फोरमायबाय ।
—u