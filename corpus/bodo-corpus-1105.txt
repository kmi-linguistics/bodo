बायदि जोंब्लाउ जोंथायमाली । हायाव दङ जीब - जीबि , जिरात - आरात , बिफां - लाइफां जोबरोङि सोमखोर समायना मिथिंगा । अराय बार बारनाय गुसु सुदेम । फाथालाव दङ निज्रा - निज्रि बोहैनाय दै । गासिबो अबं गोसाइनि सोरजिनाय । अबं गोसाइनि बुहुम सोरजिनि महिमाखौ बे सुंदो रायथाइयाव बुंनानै फोजोबनो हानाया गोब्राब । अदेबानि बेवनो फोजोबथ'नाय जाबाय । इसोर फोथायारि सुबं हारिआ बे मुलुग संसाराव बाइदि मुङै इसोरखौ गाबज्रिना अनसायो । आल्ला , गड , भगबान , इसोर , अबंलाउरी , सोरजिगिरि , खांगिरि आरो लांगिरि , बिदिनो रां रासि मिथा हासिं । शास्थोराव होन्दों - रां रासि मिथा हासिं : बारि गंथाम नोंनो जादों सासेयानो साथाम फानसेयानो फानथाम । नोंनि सायाव रावबो गैया रावबो थानो हाया । बिदिनो बाथौ सिबियारिफोराबो बाइदि मुङै इसोरखौ गाबज्रियो । अबं गोसाइ , अबंलाउरी , आनान गोसाइ , बिनान गोसाइ , ब्राइ बाथौ , बाघ राजा , बा - गोसाइ , महादेव बाइदि बाइदि । नाथाय जेखि मुङैनो गाबज्रिया मानो इसोरा सासेल' । बे सासेयानो फानाव फानथाम थायो गोस धामाव , मिथायाव ( मोर्थो ) आरो हासिं ( फाथालाव ) । इसोरनि माया आरो गोहोयाव गोमोनानै रुंसारि सिबिनां जानागुरु जयनारायण बसुमतारीया गावनि " बड़ " नि बाथौ धोरोम बिजाब " आव ओरै बुंदों - " आफा बुरा बाथौ महाराजा , नोंथाङा माया माया जानानै बाइदि बायला महर लानानै 108 टा नाम लानानै मुलुगखौ