सांग्रांथियाव लाबोनो हायो । आध्यत्मिक सान्नाय गियान गैयाब्ला आखल आखुखौ सोस्रांनाय गोब्राब । बिनिखायनो सुबुं हारिया धर्म फालिनायाव गेदेर उन्दै , हौवा - हिन्जाव , सिख्ला - सेंग्रा आरो गथ - गथाय बयबो धर्म फालिनाया गोनांथि । 
 आइजो आइ माहारि आरो लाइमोन फोराबो भक्त बाबा मोनजों समानै धर्म सान्नाय हनायाव समाननै अधिकार दङ । मानोना सब समावनो समान । गितायाव बुंदों - सर्ब भुतेषु आत्मानादर्शन भाबुबा । बयखौबो जिवनि बादि सान एबा नाय । धर्मनि गुदि थांखिया सैथो । शिक्षा , गियान , भक्ति , धर्म आरो कर्म । धर्म फालिनाया सुबुं समाजनि गुदि आयदा । शिक्षा - ग्याना सुबुंखौ भक्तिनि लामा दिन्थियो । मानोना शिक्षनि क्षेत्रआव शिक्षा गरु आरो धर्मनि क्षेत्रआव धर्म गुरु । गुरुनि थिन्नायखौ जों नाजोना जों बयबी फालिगासिनो दङ । जों साफ्रोमबो सुबुंआ इसोरनि आंगो फिसा । मानोना ( 1 ) संसारा फांसे गिदिर फाख्रि ( आहत ) बिफां । ( 2 ) ब्रह्मआ जाबाय गुदि । ( 3 ) सोलो अहंकारा दालाय । ( 4 ) बिलाइआ बेद मन्त्र । ( 5 ) पात्र - भक्तफोर । परा आरो अपरा मोन्नै हौवा - हिन्जावनिफ्राय मुलुग सोमजिदों । परानि गुबुनठ्ठ मोनसे मुङा हिन्जाव । मुलुगनि क्षर आरो अक्षर मुङा हौवा । मानोना धर्म शास्त्रनि सार तत्वनि बाथ्राया बेरेबासा ( मौसाक ) गियानिफोरा बेरे मोदै लोंना ब्रह्माखौ मोन्दों । गितायाव बुंदों - समसृ भु भरा जत चाराचर आमि आछो हृदयत तत्वनापय तोमाक बिसारि बाहिस्त । धर्म तत्व बाहिराव मोना बयनोबो गोसोआव मोनो एबा दङ । धर्मजों लोगोसे नांगौ सुबुंनो शिक्षा , गियान , भक्ति , धर्म आरो कर्म । सुबुङा जाबाय जिबनि मादाव साबसिन हामसिन जिब । सुबुङा गोजौ थाखोआव जोनोम मोन्नाय जिब । सुबुङा बिबेकबान , सान्नाय हनाय क्षेत्रआव सानखांनो हानाय गोहो दङ । सुबुं जिवआ महान । आदर्श ध्यान - धारनानि लामा । बे आदर्श लामाजों आइजो आइ माहारि आरो लाइमोनफोरनि मोनसे गुरु दायित्य बिथांमोना गुवार गोसोजों गुबुन समाजनि गुनफोरखौ बुथुमना गावनि समाजखौ जौगा होनो नाजानो नांगोन । बेखौ नाजानो थांनायाव बिथांमोना जोंनि समाजनि गासै धोरोम शाश्त्र बिजाब , साहित्य , संस्कृत राव गियान गोदोनि पद बिजाबनि अध्याननि दक्षता आरो आध्यात्मिक गियान आहरण ( बुथुमना ) लानो नांगोन । 
 धर्मआव समाजनि बाथ्रा , जिवनि बाथ्रा , थांना थानायनि बाथ्रा । बेफोर सुबुं जिवआव समाजनि मादावनो थाखोमाना दङ । गंसे समाजनि इउन गोहोनि सिमां आरो गिदिंथा फाखननि नेरसोन । गंसे समाजनि मिजिंथिआ जाबाय आइजो बिमा माहारि आरो लाइमोन समाज । मोनसे फिसा मावदिन्थि - सासे हौवानि आर्जिनायाव रां रासिजों जानाय , आहार मोनो , आहार ( अन्न ) निफ्राय रस , रसनिफ्राय बीर्ज्य , बीर्ज्यनिफ्राय जोनोम जायो गथ' । पितृया ( बिफा ) निराकार , मातृया ( बिमाया ) साकार । बेखायनो बे बीर्ज्यखौ सुस्रांनोब्ला जोंनो नांगोन आर्जिनाय ओंथिनि बाथ्रा । जो मोजां लामाजों ओंथि गोनां आर्जिबासो मोजां गथ' गथाय जोनोम होनो हागोन । अब्लासो समाजा खौसेथियो फैगोन । लुन्ठन , हत्या , धर्शन बे मोनथामा समाजनि बेमार । गोजोआव मखजानाय मोनथाम नीतिया धर्मआव थाया । बेफोर दुर्नीतिआव नारीनी निरापत्ता थानाय नङा । आथिखालनि समाजनि बृद्ध हान्जाफोरा बे मिजिंथिखौ गावनि गोसोआव लानानै थायो । जाहाथे दानि सेंग्रा सिख्ला ( लाइमोन ) समाजनि मानसिक मोजाङै जाफोखांहोयो आरो सान्नाय हनायजों सैथो लामाजों समाजखौ सुस्रांनो हायो । आथिखालनि लाइमोन समाजनि बिबाना जोबोद गिलिर । लाइमोन समाजआ फंसे बाथ्रा