बसुमतारी , सानै गेदेमा थुनफावथाइगिरिनि मेथाइफोरखौ बुथुमनानै सुजुनाय जादोंमोन । बेबायदिनो 'बालाबगानै ' आबो गोदो गोदायनिफ्राय सोलिबोनाय माखासे सुबुं मेथाइफोरखौ जथायनानै लिरनाय गांसे सुबुं मेथाइ बिजाब । 
 गोजौनि सुंद ' सावरैनायनिफ्राय बेखौनो नोजोर मोनोदि गोजाम बर ' खन्थाइनि सानस्रि आरो आदबा दलर एबा दिदोम नङामोन । मानोना गोदान बिथिं आरो गोदान आदबफोरखौ लानानै खन्थाइ सोरजिनायखौ गोजाम बर ' खन्थाइनि जारिमिनाव मोन्नाय जादों । गोजाम बर ' खन्थाइनि जारिमिनाव जर'खायै हारि फोजाखांनाय , हादर अनसायनाय , सांग्रांथि लाबोनाय , दोहोरोम सानस्रि , मिथिंगानि सावगारि , सैथो आरो समायनायनि सानस्रि , रमान्टिक सानस्रि , सोंखारिनाय आदबफोरानो खन्थाइ सोरजिनायनि गाहाय फुंंखामोन । बेफोर सानस्रि आरो आदबफोरानो बै समनि खन्थाइ सोरजिनायाव गोदानथियारि नोजोरनि बिथिंफोरखौ थिसनदोंमोन , लोगोसेयैनो खन्थाइनि जौगाफारिखौ मेहेर गोनां आरो गोसो बोगथाबनायबो खालामदोंमोन ।