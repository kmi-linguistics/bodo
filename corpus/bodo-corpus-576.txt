उनाव सोरां हाबनो थाखाय खिरकि , भेनतिलेसन , जाइगा बाइदिसिना सुबिधाबो बानाइना लानो रोङोमोन । बे समावनो दन्दरनि मानषिआ नखरनि मानषि जानाय नुनो मोन्दोंनोन । 
 लियलिथिक मुगायाव मानषिफ्रा खाद्य हिसाबै फिथाइ सामथाइ , ना बेदर आरो गाइखेरखौ बाहाइदोंमोन । बिसोरो मोसौ बिमा , सैमा आरो गराय फिनो रोंदोमोन । सैमाखौ न बेंनो आरो गराइखौ गाखोनो आरो गिलिर अजन बोनो बाहायनाय जादोंमोन । बेमुगाआव मानषिफ्रा हानि सायाव फिथाइ - सामथाइ , मैगं - ताइगं , गेहु , बजरा खेति खालामनोबो एबा अाबाद मावनोबो रोंबायमोन । नियलिथिक मुगाआव मानषिफ्रा बेदरजानो थाखाय अमाखौ बाहायोमोन , अथीत अमा बेदरखौ जायोमोन । बे मुगानि मानषिफ्रा शिकारि जीवननिफ्राय दिदोम आबादारिनि महराव गुसलाइनानै साबसिन हामसिन जिउ मोनहैनाय जाबाय । बे मुगाआव मानषिफ़ा खाजा बुथुमग्रा आदोदनिफ्राय खाजा दिहुनग्रा एबा आबाद दिहुनग्रा महराव नुजाहैबाय । ( Food gatherer to food producer ) । 
 नियलिथिक मुगाआव मानषिनि मोदोमनि खोमोनफ्रा दानि मुगानि मानषिफोरनि बादि जोबोद एसेल एबा गुसुं एबा स्रायसायलखासैमोन । बेसोरो सान्दुंनि दुंनाय अारो गोजां बोथोरनि गोजांनाय मोन्नैखौबो सहायनो गोब्राब मोनग्रा जादोमोन । गोजां बोथोराव जेला थिखोना गोजाङो अब्ला खुन फिथाइनि थुला एबा सुमब्लि फिथाइनि थुलाखौ जेरै मोनो एरेइ मोदोमाव दाफबनानै लायोमोन । बिब्दि खालामनायाव बिसोरो गुढुं मोनोमोन । आरो बिब्दिनो खालामग्रा जालाङो । उनाव बिब्दि खालामनाआवनो बबेबा बबेबा खोण्डो एबा बबेबा जायगायाव फिसा बबेबा जायगायाव लुद्रा - लुद्रि जानानै खुंदुं जानाय मोन्नो हायो । उनाव लासैनो बेफोरो जिनि महर मोनो । बिब्दिनो जि लुनायनि आदब - खायदाखौ मानषिअा सोलोंनानै लानो रोङो । नियलिथिक मुगानि मानषिफ्रा हाब्रुनिफ्राय बानायनाय दैफु , साखागोनां अगजें एबा दैफु , खादा , दाह्रा , खामफ्लाय , हासिब , गिसिब , संग्राय , सान्द्रि , सान्दांगा बाइदिसिना बानायनो रोंबायमोन । बे समनि मानषिफ्रा अन्थायखौ हाथियार बानायनायाव जोबोद खायदा बाहायोमोन नाथाय पलियलिथिक मानषिफोरबादि नङा । बेसोरो बाहायनाय अन्थायखौ श्लिम - स्लाम खालामनानै नांगौ बायदि एबा गोफार - गोबौ खालामनो रोंबायमोन । बे समनि मानषिफ्रा मैदेर हाथायखौ बाहायनो रोंबायमोन आरो दंफांनि आखाय गोनां अन्थायनि रुआ बानायनो रोंबायमोन । नियलिथिक मुगानि मानषिफ्रा न - बां लुनाआव एबा बानायनायाव खोब गोसो होदोंमोन नाथाय सावगारि बोनायखौ गोसो होआखैमोन एबा खुब खमसो नुनो मोनो । 