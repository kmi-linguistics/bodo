खालामनायनि गेजेरजों जाय Bodoland Territorial Areas Districts ( BTAD ) मोनदों बेयो नुनायाव गोरा सिनब्लाबो सिंनिफ्राय लोरबां । हादोदनि संबिजिदखौ सोदांनानै दा बर'फोरनि हानि सायाव अना ट्राइबेलनो मोन्थाइ ' होनाय जाबाय । बेखौ मोन्नानैनोथ ' हारसाफोरा दा आलादा बड'लेण्ड सानथौनि बेरेखा खालामनो हादों । बर'फोरनो आलादा रायजो दरसे होनो नागिरनायाव हेंथा होनो हादों । 
 गोरों गोरा गागि दैदेनगिरिफोरखौ नारखाना लाइमोन हान्जाया गावसोरनो गासिखौबो मावजोबनो नागिरनायाव बेबादिया जानानै फैदों । गोदो समर चरणखौ बादुवा खालामना नारखारबाइ , दाबो लाइमोन हान्जा हाग्रामा–सिमांमोनखौ नारगाना सिगांनो नागिरनायाव सिगांनि बादिनो हालोदफोरा सोमजिनो हमदों । सोलायनाय समजों सोरजिनाय राजखान्थि थासारिजों आगान गोरोबना सानफारि दानो हायैयाव , हाबाफारि लानो रोङैयाव जोंनि सान्नाय - मावनायफोरा गासिबो आवबा जाजोबनो हमदों । जोंनि खर'साफोरा गायनानै गालांनाय राजखान्थि बिफंनि फुलिया थोजासे मोजां हासार मोनजोबैयाव फिथाइ थायनो रोङै जानानै दङ' । 
 दिनै नुनो मोन्दों खुंगिरि राजखान्थि हान्जा BPF बेरेखा राजखान्थि हान्जा BPPF उदां बर ' हादोरनि सादिखौ फाहायना आलादा बर'लेण्ड लाबोनो नाजानाय NDFB ( P ) हारसिंडैनो आलादा बड'लेण्ड लाबोथारनो नाजानाय ABSU गासिबो गावस्रा - गावस्रा । मोनसेया साहा थांनो नागिरब्ला मोनसेया थांनो नागिरो खोलाहा । आलादा बड'लेण्ड राइजो दरसे नांगौ होन्नायनि अनगा मोनबो खोथायावनो गोरोबा । गोरोबलायनो हाया बिसोरो - गोरोबलायनो नाजाखाया , लुबैयाबो । गासिबो आफादफ्रानो सानो गावनो -गाव