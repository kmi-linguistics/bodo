बिथांमोननि मेथाइ आरो खन्थाइफोरखौ नुनो मोनो । बै समाव गोमा लांनो नागिरनाय बर ' हारिखौ फोजाखांनाय रावै हांख्रायनाय , गासै बर ' फिसाफोरखौनो गावबा गावनि आथिङाव गसंथानो खावलायनाय आरो हारिनि अलखदनि समाव इसोरनाव आगोर नायगिरनानै आरज गाबनाय बायदि बायदि खौरांफोरा बे बिजाबाव थानाय मेथाइ आरो खन्थाइफोरनि गेजेरजों रोखायै बेरखांदों । बे बिजाबनि मेथाइ माखासेनि गेजेरजों बिथांमोनहा बर ' फोरनि अगियान गोसोआव गियान होनो नाजानायखौबो नुनो मोनदों । 
 ' आफा गजं ' मेथाइनि गेजेरजों रुपनाथ ब्रह्म बिथाङा सोरां जानाय लोगो लोगो दावस्रि - दाउज्ला , मोसौ मोसाफोरा जेरैबायदियै रंजाखाङो एबा गावसोरनि मावनांगौ खामानिफ्राव गोसो होयो , बेबायदिनो सोरांनानै आफा गजंआ नुजानाय लोगो लोगोनो जोंखौबो इसोरनि फारसे अनसायनाय गोसोजों खुलुमहरनो हांख्रायदों । मानोना खोमसिया थांनायनि उनाव स्रां जानाय बायदियैनो अगियान गोसोआबो आफा गजंखौ खुलुमोब्ला गियान मोननो हायो । आफा गजंखौ खुलुमनानै गियान मोनब्लासो जोंदि गावनि हारिखौबो सिबिनो आरो अनसायनो रोंगोन , बे बाथ्राया मेथाइनि गेजेरजों बेरखांदों एरै - - 
 " खमसिया थांबाय स्रां जाबाय , 
 जंनि गसयाव स्रां जाबाय , 
 ( जंलाय ) अइगियान गसयाव गियान मनबाय
 दालाय नाम लानानै सिखारनाय समजाबाय । " 
 बेबायदिनो , 'मनहास'यै हौया' , ' ईशरनियाव बिनाय , ' ' इश्वरनि नाम गदै' , ' हाबाब बिमा ' आरो ' हाबाब थांनाया थांदं ' बायदि मेथाइफोरनि गेजेरजों रुपनाथ ब्रह्म बिथाङा अगियान गोसोआव गियान सोनो