दोहोरोमा मानसिनि गाज्रि आखल - आखुखौ दबथायनानै मोजां लामाजों आगान सुरलांनो बिथोन होयो । बियो गाज्रि , अगेन एबा अनागारि लामाजों दैदेनलांनो सिगांनायखौ हमथाग्रा मोनसे लागामफोर बादि । जेराव दोहोरोमनि बोसोन आरो खान्थिफोरखौ फोथायनाय , मानिनाय , गनाइनाय गैया बेवहायनो गाज्रिनि थासारिया खर दैखांनो खाबु मोनो । आथिखालनि लाइमोन सेंग्रा - सिख्लाफोरनि आखुआ , साननो गोरों , गियाननि माखासे सोद्रोम सुबुंनि गोसोआव समखिनाय सोमजिखांहोदों । मानसिया मानसिखौ सिबिनाय , मानिनाय , अनायनाय , मान - सन्मान खालामनाइ , गोदै रावजों राइज्लाइनाइ , हुदाया आथिखालनि लाइमोन सेंग्रा - सिख्लाफोरनि गेजेराव गैया जालांनाइ बादिसो सानमोन्दाङो । अां सानो , दोहोरोमारि गियाननि सोलोंथाय मोनै खायसे सेंग्रा - सिख्लाफोरानो बेबादि गाज्रि आखु दिन्थिनाइ नुनो मोनो । गिदिर - उन्दै मानिलाइनाय गैला , बिमा - बिफाखौ मान बावनो रोंलिया , गावसोरनि फोरोंगुरुफोरनि फारसे सन्मान खालामनो रोंलिया । गाज्रि सान्नाय गाज्रि फोथाइनाइ , नाङा - फाङा खामानि मावनाय , गावखौल ' गोरों सानग्रा दिन्थिग्रा आखुआ लाइमोन बैसोनि खर'नि मेलेमाव बासा बोनो हमदों । बिदि होन्नानै लाइमोन बैसोआवदि जेबो मोजां खामानि मावनो हाया बेखौ जों बुंनो हाया । लाइंमोन बैसोआनो मोनसे गोहो गोरा हाथियारफोर बायदि । बे