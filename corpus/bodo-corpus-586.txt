फिजाज्ला नरकासुर आरो शिबनि फिसाफोर बे गासिबो बर'फ्रा बे सानजा भारतावनो थायो । बे नरकासुरखौ बर'फ्रा नारखो बुदांबो बुङोमोन । बे नरकासुरा प्रागजतिसनि राजा जादोंमोन । बिनो बिरात शक्तिशालि राजामोन अारो बंसफोरखौ भीम बंस होन्नाय जायोमोन । बिनि उनाव बिनि फिसाज्ला भगदत्तआ प्रागज्यतिसनि राजा जायो आरो बिनि बिफानि बंसफ्रा 3000 बोसोर राज्यो खुङो । शनितपुराव बर' राजा बानआ राज्यो खुदोंमोन । बिनि फिसाजों उषाखौ श्रीकृष्णआ गावनि फिसौज्ला उनिरुद्धनो हाबा होनानै दारकायाव लाङो । उषाअा फोरोंनाय दान्दिआ मोसानाया गुजराथि फोरनियाव मुंदांखा आरो बेखौ सारा भारतनि मानषिफ्रा मोजां मोनो । बिनिबो सानेजा कुन्दिल नोगोराव बर राजा भिष्मका राज्यो खुङो । बे राजानि फिसाजों श्रीकृसनआ हाबा खालामो । बे समाव बहा Cast System एबा Untouchability दङमोन ? 
 बिनि उनाव भास्कर बर्मन , नरनारायन मोनहा बर'नि गिदिर राजाफोरनि नेरसोन । पुस्तबर्मन , बल्लवबर्मन , समुद्र बर्मन एबा समग्र बर्मन फोलेर , सेन फोलेर , पाल फोलेर बाइदिसिना बर'फोरनि फोलेर । ब्रह्मपाल , रवनपाल , पुरणदरपाल , गोपाल , हर्षपाल , धर्मपाल , जयपालमोनहा भीम फोलेरनि आरो बेसोरो बर ' राव बुंग्रामोन । ढाकानि शेख मुजिबुर रहमन , शेख हासिना बेगम बेसोरबो मेचमोन आरो बिसिनि पुर्बोपुरुसफ्राबो बर ' राव बुंग्रामोन । बर'निफ्रायनो बामोन , बर'निफ्रायनो क्षात्रीय , बर'निफ्रायनो बैस्य , बर'निफ्रायनो सुद्र गासिबो । जेरै गाइखेरनिफ्राय घि , माखन , मलाय , दाखा एबा बरफि , पेरा , क्रिम बाइदिसिना जायो नाथाय घिआ बुङोब्ला - 'अां घिसो , गायखेर नङा एबा गायखेर निफ्राय ओंखारनाय नङा - बेखौ सोर बुजाइनो । 
 बर'फोरनि दाय नागेरनांगौ ना , गोरोन्थि नागेरनांगौ ना कापाल नागेरनांगौ ? बर'फ्रा खोमसिआव थानानै मानो नाख्रेबजाखो , शुशीजाखो , हा - हु सेनानै लाजाखौ , कमता सेनानै लाजाखौ , अधिकार सेनानै लाजाखौ , गावनि नआवनो मानो दाहोना जाखो , गरिब - गुलाम जाखो ? नाथाय बर'फ्रा जेब्लाबो गोख्रों , गोहो - गोरा , धैज्य गोनां , शान्तिखौ मोजां मोनग्रा , गुबुनखौ फोथायग्रा पालियलिथिक मुगानिफ्राय सौसिबोनाय मोनसे हारि । बे हारिआ दिनै बिद्या शिक्षानि जोंमा एबा सोराङाव फैनानै सोलो गोनां फरायगोन , बुजिगोन , दावगागोन , जौगागोन , उन्दुना थानाय जारिमिनखौ फोजाफिनगोन ना !