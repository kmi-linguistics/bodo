रुपनाथ बसुमतारिनि " बागदुवारनि बिरगोस्रि सिख्ला " रायथाइनिफ्राय हेफाजाब लानानै गावबागावनि सल'मानि सावगारिखौ एरदों । बे गांनै सल'मानि गुबै जोहोलावजोआ सासेआनो । नार्जारि बिथांनि सल'मायाव थेंफाख्रियानो बारबायदि बिरबायनानै दावहा नांनो हानायनि थाखाय बिरगोस्रि बिमुं मोनदोंमोन आरो बिरगोस्रि मुङैनो मोनथि जादोंमोन । नाथाय ग'स्वामि बिथांनि थेंफाख्रियाबो जोहोलावजोनि हाबाखौ दिन्थिफुंनो हादोंमोन , बान्थामहरै तहसिलदार बिबानखौ मोनदोंमोन । बिनि मुङा जागायनायनिफ्राय सल'थुंगि जासिम थेंफाख्रि मुङैनो मोनथिजादों । " बिरगोस्रिनि थुंग्रि " या बरनि गिबि जारिमिनारि सल'मा । ' थेंफाख्रि तहसिलदारनि थामानि थुंग्रि'याबो बर'जोहोलावजोखौ लानानै लिरजानाय असमिया थुनलायनि गांसे बाख्नाय जाथाव बर'जारिमिनारि सल'मा ।