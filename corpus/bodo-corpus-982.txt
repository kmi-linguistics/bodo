माहारिनि गेजेराव । बे बोराइ बुरैआ ही जुम दानाय खुन्दुं लुनाय , एम्फौ फुसिनाय , बिथबनिफ्राइ ( From Cocoon ) खुन्दुं दिहुन्नायखौ दिन्थियाब्ला , फोरोंङाब्ला जों ब'र ' माहारिआ दखना , एनदि ही : आरनाय बाइदिसिना ही : - जुम दानोः रोंनाय नङामोन । जोनोम ब्राइ - जोमोन बुरैआ गथ ' जोनोम जाब्ला , गथ'खौ जुलि होब्ला , सोरबा सुबुं थैब्ला मा मा आसार खान्थियै खुंनांगौ बेफोरखौ खिन्थालांदों , दिन्थिलांदों । जिउ थासान्दियाव मानसिया बोरै सलिब्ला थैनायाव बिनि जिउमाया ( soul ) बोरै फोन एबा मुक्ति मोन्नो बेफोरनि गोथौ बाथ्रा फोरमायलांदों हाजो ब्राइ - हाजो बुरैआ । राइजो खुंनांगौ बोरै , नख'रखौ सुख - सान्थियै दिन्नांगौ बोरै बेफोर सोमोन्दै गोथौयै फोरमायलांदों गंगार ब्राइ - गंगार बुरैआ । रजंब्राइ - रजंबुरैआ दिहुन्नानै होलांदों आइजें आइला , जन्त्र , गारी बाइदिसिना । बिसोरनि अन्नायाव जों ब'र ' माहारिआ हीः दाग्रा ही : चान , हाल एवग्रा नांगाल - जुगाल , गारी बाइदिसिना मोन्दों । हासुब्राइ - हासुंबुरै आ सानथौगिरि महरै उजिफैदोंमोन ब'र ' माहारिनि गेजेराव । सुबुंफ्रा ज'ब्रा - जन्नाव गोग्लैब्ला रंग - बियादिखौ सोखानायनि थाखाय मुलि संदानगिरि आरो जाउनगिरि ( कबिराज ) महरै उजिफैदोंमोन एमावब्राइ - एमावबुरैआ । जाइनि मुंखौ मिथिनो थाखाय ब'र'नि जौ संग्रा मुलिनि मुंखौ एमाव मुलि , मुलि बिफांखौ एमाव बिफां बुंनाय जायो । आहामब्राइ - आहामबुरैआ फुजानि समाव नांगौ मोनथोर सुजुनानै होलांदों जोंनो । आदार राहानि थाखाय हाल - एवनो , माइ गायनो मैगं मावनो फोरोंलांदों माइदारब्राइ - माइदारबुरैआ । बिसोरनि फोरोंलांनाय , दिन्थिलांनाय फावफोरखौ रोंनानै