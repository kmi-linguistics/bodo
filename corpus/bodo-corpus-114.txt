गोदान खन्थाया मा ? बिनि फिन्नाया जोबोर गुदु गादा थामहिनबा गोदान खन्थाया माखौ बुङो बेनि सायाव रावबो रोखा बुंफुरलु होनो हायाखै । बबेखानि T . S . Eliot खौनो गोदान खन्थाइनि जोनोमगिरि होन्ना गनायथि होदों । बबेखानि बिथांनि सोरजिनाय समनि खन्थाइगिरिफोरखौनो गोदान खन्थाइनि सारियाव खोख्लैनो नांगोन । गुबुन फारसेथिं जों 1939 माइथायाव जानाय नैथि मुलुग दावहानि उननि खन्थाइफोरखौबो गोदान खन्थाइनि सारियाव खोख्लैनो हागौ । जायखिजाया गोजाम आरो गोदान रुजुलायनाय निफ्रायनो गोदानारि महर मोनो बेयो थार । गोजामनि सायावनो सोनारनानै जायफोर गोदान सानस्रिनि खन्थाया सोरजि जादों बेनो गोदान खन्थाइ । मन'रन्जन लाहारि , प्रम'द चन्द्र ब्रह्म आरो इसान मोसाहारिनि खन्थाइफोरानो आथिखालनि गोदान खन्थाइ होन्ना फोरमायदों । गुबुन फारसेथिं जाय गोबां बर ' थुनलाइ सावरायगिरिफोरा बर ' थुनलाइ आफादनि जोनोम माइथाइ 1952 खौनो गोदान बर ' खन्थाइनि गायसनजेन्नाय खुन्थिया होन्नानै बुंदों । जायखि जादोआ सानस्रि राव आरो फोरमायथिनाय आदबै गोदान मुगानि सानस्रिया जेराव बेरखांदों बेनो आथिखालनि गोदान खन्थाइ । 
 आथिखालनि गोदान खन्थाया मा बिथिं फोरमायो बे बाथ्राखौ मिथिना मोनो माखासे गोजौ खलबनि खन्थाइ बिजाबनि खन्थाइ बिदांनिफ्राय । जेरै अरबिन्द उजिरनि 'मोन्दांथिनि रोजाबथाइ' (1995 ) ,