आखायाव थांनायनि उनाव इंराजफोराबो गावसोरनि दोहोरोमखौ बर' फोरनि गेजेराव फोसावो । बिदिनो बर' फोरनि गेजेराव दोहोरोमारि गावस्रानाय फैयो । दोहोरोमारि गावस्रानायनि उनाव समाजखान्थि , आसार खान्थिफोराबो सानफा एफा गुस्लायनो हमो । उनथाराव हारि महरै थांना थानोनै थानायाबो सान्नो गोनां जायो । बे समावनो हारिनि जोबस्रांनायखौ नुनानै गुरुदेब कालिचरनि ब्रह्मनि गोसोआव गाबखांनाय फैयो । बिथाङा गोमोर लांनो नागिरनाय बर' समाजखौ रैखा खालामनो राहा नागिरथिङो । बिथांनि नागिरनाया सानसे समाव जाफुङो एबा नागिरनायखौ मोनफुङो । गोमोर हां हारिखौ रैखा खालामनो हानायनि राहाखौ ब्रह्म दोहोरोमाव नागिरनानै मोनो आरो बे दोहोरोमखौनो बर' समाजाव फोसावनानै होयो । ब्रह्म दोहोरोमनि मत आरो सैथोथिखौ मिथिनानै बर' फोरा बे दोहोरोमखौ बोजबनानै लायो । बिदिनो ब्रह्म दोहोरामा बर ' समाजाव जायगा मोनो । बर ' समाजाव दोहोरोमनि हाबफैनायखौ मोन्थाम बिथिंजों नुनो मोनो , बेफोर जाबाय , ( i ) समाजखान्थि ( ii ) राजखान्थि आरो ( iii ) गुबुनारि गोहोम । बे मोन्थाम , बिथिंनि थाखाय ब्रह्म दोहोरोमा बर' समाजाव हाबफैनो सुबिदा मोन्दों । बर' समाजाव नुजानाय गोबां दोहोरोमफोरनि गेजेराव मोन्नैसो दोहोरोमा बर' हारिमुखौ खहा खालामाखै , हारि रैखाथि होनायाव मददसो खालामदों । गोजौआव मखनाय मोन्थाम जाहोननि बिथिंजों गुबुन दोहोरोम बर' समाजाव हाबफैनायखौ गाहायाव होनाय जाबाय
 ( 1 ) समाजखान्थि - ब्रह्म दोहोरोमखौ गुरुदेव कालिचरण ब्रह्मआ बर' फोरनि गेजेराव फोसावनायनि सिगां बर'फोरनि समाजखान्थिया माखासे बिथिङाव गाज्रिमोन जायनि थाखाय बर'फोरा गुबुन हारिजों मुगैजानो गोनांजादोंमोन । बे मुगैजानायनिफ्राय रैखा मोन्नो थाखाय गोबां बर'फोरानो दोहोरोम बिथिंङाव गुस्लायनानै गावबा गावनि मान रैखाथि खालामनो नाजादोंमोन । बिदिनो बर'फोरनि गेजेराव गुबुन दोहोरोमा हाबफैनो खाबु मोन्दोंमोन । 
 ( 2 ) राजखान्थि बिथिं - राजखान्थि बिथिंनि थाखायबो बर'फोरनि गेजेराव गुबुन दोहोरोमा बिथा खालामनानै थोनो खाबु मोन्दों । 1830 इं माइथायाव बर ' नि जोबथा राजा गबिन्द चन्द्रवा सुथार जानायनि उनाव ( Doctrine of laps ) खान्थिनि हेफाजाबै बर'राइजोआ इंराजफोरनि आखायाव थाङो । बिनि उनावनो इंराजफोरा सोलोयै बोलोयै बर'फोरखौ गादबनो खाबु मोनो आरो बर'फोरनि गेजेराव खृष्टान दोहोरोमखौ फोसावनायाव गोसो होसथाबो । उननि समाव बर'फोरा गोहो गोयै जानायलाय सेरखाय - बेरखाय खौसेथि गैयै जानायसै आरो बे खाबुआवनो गोबां बर'फोरखौ खृष्टान दोहोरोम लाहोनो हानायसै । बिनि अनगायैबो गोबां बोसोर सिगां जोहोलाव दैमालुवा बुथार जानायनि उनाव 1268 खृ . आव आहमफोरनि गोहोआ बारा जायो आरो आपार आसामाव गावसोरनि रायजो फसोंजेनो । बर' रायजो आरो आहमफोरनि गेजेराव गोरोबलायनाया बांद्राय गैयाब्ला नांज्लायलाय खमलायआबो बारा गैयामोन । ज'ज ' यै रायजो खुलायनानि जाहोनाव आहमफोरनि गोहोमा बर'फोरनाव गोग्लैयो । बिसोरनि गोहोमाव बर'फोरनि माखासे राजाफोरा गावनि बाथौ दोहोरोमखौ गारनानै हिन्दु दोहोरोमाव बास्लायलांदों । बे बिथिङाव थुनलाइगिरि रिजु कुमार ब्रह्म बिथाङा नारखो एबा नरकाचुरखौनो गिबिसिन दोहोरोम सोलायग्रा हारि होन्ना बुंदों । बिथांनि दोहोरोम सोलायनायनि गुदिआवनो दङ संकृत रावखौ