थगायनानै जानाय बाथ्रा । 
 आर्ज फोलेरा लायनो खृष्टगिबि 1500 एबT 1000 बोसोराव भारताव हाबफैनाय । बिसोरो गेजेर एसिअानि मानषिफोरनो । बेसोरो गोजौ , गिदिर नाइनोमोजां महरनिनो । नाथाय आर्ज हारिनि बुंथिगिरिआ जाबाय जार्मानिनि सासे पण्डित ' मेक्स मुलार' । बिथां बुंनाय बे आर्ज फोलेरनि मानषिफ्रा गोजा गोजा खावलाय , गोथां गोथां गाबनि मेगन आरो खानाया जाब्रोम जाब्रोम ( Brown ) । भारताव थानाय आर्जफ्रा बिब्दि लैक्षोन मोनसेबो गैया । 
 सिन्दु सभ्यताखौ बइबो मिथिगौ बे सभ्यताअा दिनैनिफ्राय 500 बोसोरनि सिगांनि सभ्यता । आर्जफ्रा गावसोर बुंनाय बादिब्ला खृष्टगिबि 1500 बोसोर एबा 1000 बोसोरावसो हाबफैनाय फोलेर । बे सिन्दु सभ्यताया 5000 बोसोर एबा खृष्टगिबि 300 बोसोरनि सिगां । आमेरिकानि ड० ब्रिआन एडवाडि हेम्पफिला हाराप्यआव 12 बोसोर बे सिन्दु सभ्यताखौ बिजिरनानै नायनाय पण्डित आरो बिथाङा बुदों बे सभ्यताव खृष्टगिबि 6000 बोसोरनिफ्राय जागायजेन्नाय सभ्यता होन्नानै । द्राबिरफोराबो खृष्टगिबि 2000 बोसोरावसो भारताव फैनाय फोलेर । होम्बा दा थाबाय नेग्रित ' आरो प्रत'अस्ट्रलइत । बे मोन्नै फोलेरनि मानषिफ्रा नियलिथिक मुगाआवनो भारताव हाबफैदों । नाथाय बिसिनि आखु एबा आसारा व्यावहार एबा हाबा मावनायफ्रा पालियालिथिक आखुनिमोन । खाजा बुथुमग्रा , खाजा दिहुनग्रा नङा । मैआ दाक्लैसिम सावतालफ्रा एबा मुन्दाफ्रा एन्जर होसोनानै जाग्रामोन । बेसोरो बै समाव ताला मोन्नै ताला मोनथाम न लुनो , दैन सिस्तेमजों लामा बानायनो , इता दिहुन्नो लाइम अन्थाय , जिपसाम बाहायनो बहा रोंगौमोन । नाथाय बिसिनि खरनि हारा मोनसे मोन्नै मोन्नाय जादोंमोन । बेफोरो जानो हागौ - बेसोरो दाहोनाफोर थादोंमोन जानो हागौ एबा साकरमोन । मुथथे बे सभ्यताआ बर'फोरनिनो सभ्यतामोन । मानोना बे सभ्यतानि मोदाय एबा भगवान एबा अबंलावरिआ बर'फोरनि शिवमोन आरो देवीआ पार्बतिमोन । 
 रिग बेदआव सोर्बा आर्ज फोलेर होन्नानै मखनाय जायाखै आरो सोरबा आर्ज फोलेरनि मानषिफ्रा बाहिराफोरनिप्राय फैनानै भारताव हाबफैदों होन्नानै बुङाखै । बिनि ओंथिआनो जाबाय आर्ज होन्नाय कुनु फोलेर गैया आरो बिसोरो भारताव फैनानै राज्यो खुंफैदों होन्नाया नंखाय । 
 बिब्दिनो सानत्रहायै फोर्मान दङ जायखौ लानानै आर्ज होन्नायखौ नंखाय बुंनो हायो । दानिआ रावनि सोमोन्दै नायदिनि । बेसोरो बुङो संस्क्रितआ आर्जफोरनि खुगानि राव आरो बेनो बइनिख्रुइबों पुराना राव होन्नानै । बौद्ध धर्मखौ खृष्टगिबि 557