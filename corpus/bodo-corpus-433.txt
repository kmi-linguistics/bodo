सुबुंनि देहा सोलेराव थानाय बान्दो आरो खामि हारा रुजुनानै साननानै नायोबा बेखौ जों मोननो हायो । ( 1 ) आथिं जरासे ( 2 ) फेन्दा जरासे ( 3 ) आखाइ जरासे ( 4 ) खिलाखान्थि जरासे ( 5 ) सिनस्रि खावनै एबा जरासे ( 6 ) गोदोना बाहागोनि गोदोना हारा खावनै एबा जरासे ( 7 ) खर ' बाहागोनि खावनै हारा ( 8 ) गु जरानि बिखानि खामि हारा । गासै जिद ' जरा हारा मानसिनि सोलेराव जों मोननो हागौ । बेखाइनो जादों जानो हागौ बान्दोबा बाथौनि खुन्थियाबो 16था एबा जिद ' जरा । 
 दाउथु बिखा एबा दाउथु बिखाव । बान्दोबा बाथौखौ बान्दोनैयाव बाथौ दरखं एबा बाथौ मोखां खालामनाय जायो । बे बाथौ मोखांखौ दाउथु दाउनि बिखाव महरै हेबनाय जायो । बेखौनो दाउथु बिखा एबा दाउथु बिखाव बुङो । बे दाउथु बिखावनि खुन्थियाखौनो बाथौ दुमोबा थुजेननांगौ । दाउथु बिखावनि थोंजों सानजाहा गंसे थुनांगौ । बेनि उनाव साहा गंसे खोलाहा गंसे गंब्रै खुन्थियाखौ खुजेननांगौ । बेनिफ्राय खुंन्थिया गंब्रैनि गेजेर गेजेर समान बाहागो गोजान राननानै गंथाम गंथाम खुन्थिया सोरगिदिं थुगदिंनांगौ । बेनि उनाव खामि गंथाम गंथाम जिरलौजों बान्दोबा बाथौ दुमनांगौ । बाथौनि खुन्थिया गोजौआ बिखा नांजासे मुजों मुसे जानांगौ । बाथौ बिथानि गुवारा आखाइ थायनैजों मोजोम गासे गुवार जानांगौ आरो गोजौ फारसे गावदां जालांनांगौ । गिबि बान्दोखौ हाजों फोनांजाबनानै जिरलौ गंथामखौ खामि बिगुर सा खालामनानै हेबनांगौ । जेरै आथिंनि बान्दसे । बान्दोनैखौ जिरलौ खामिनि बिगुर सिं खालामनानै खांग्रांनानै हेबनांगौ । फेन्दानि बाहागोखौ एबा बान्दोनै । बान्दोनैनि उनाव दाउथु बिखाव । बे दाउथु बिखाव खुन्थियानि गेजेरजों बान्दोबा बाथौनि सिजौ गरंबाखौ जिउनि गुदि जिउमा बोराइ बाथौखौ खुलुमनाय फोरमायदों । बेबादिनो बान्दोथामाव जिरलौ खुग्लुबनाय मानसिनि खिबु आरो बान्दोब्रेयाव खांग्रांनाय मानसि सुबुंनि बिखा सोलेर आरो बान्दोबायाव गोदोना खर'नि उन बाहागोखौ फोरमायनो खुग्लुबनानै दुमनाय जायो । बान्दोबानि उंनाव गंथाम खाथिजों सिलिमाला हेबनाय जायो । बेनि ओंथिया जादों खर'खावखानाय । बेनिफ्राय खुन्थियाफोरखौ फेरेंगा लान्जाय दाननाय जायो । गंसे खुन्थियाखौनो जरा फोरमायनो बेखौ दाननाय जायो । बेबादिनो गंफ्रोमबो खुन्थियाखौ गुदिसिम एफा एफा दानखावहरनाय जायो । बेखौनो आइनि फानसे आफानि फानसे फाननै खावनै बुंनाय जायो । गुदियाव बबेखानि मोनसेआनो । थामहिनबा आफा बोराइ बाथौ आनान गसाइ सोरजिगिरिया सासेल' । बेखाइनो बाथौनि खुन्थियाफोरा गुदियाव गंसेल ' जायो आरो बाथौ दुमनो थाखाय राबांसि औवा गुबै थसेल दाननाय जायो । 
 थाइगिर बिखं खंबाजो सासे सुबुंनि सोलेराव थानाय खं सोदोब रुजुनानै नायनो हायो । जेरै - ( 1 ) आथिंनि आफाखब खं ( 2 ) उदै अहेब खंख्ला ( 3 ) बिखा खंख्ला ( 4 ) आखाइ फाखोनाखं आरो ( 5 ) गोदोनानि गोदोना खं । बेबादिनो बर' बोरायनि दोहोरोम आसारनि रावाबो फंबा सोदोबजों दोहोरोमनि हाबायाव आरो आइ - आफाखौ लानानै सालिसा आसार बिसार खालामनो थाङा मानो बोराइ बाथौनो फानबा बाहागोखौ होथारनांगोन ना होथारनांगोन बेखौ बुंनाय जादों । बोराइ बाथौआ हौवा दाउला गोजा आजावगोन फिफानि थै बिमायंनि थै बिबथैनि थै फिसा आरो फिसौनि थै मोनसेआनो जायो आरो बाहागोआल ' फानबा जायो होननानै लाइजाम फाथालि