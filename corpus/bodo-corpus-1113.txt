नों सासे बर'नि आगोमा हारिमु सिबियारि , बाथों सिबियारि आंगो बर' फिसा । दामनाय - देनाय खन्नाय मोसानाय जेरावबो आखा - फाखा । उन्दै समनिफ्रायनो बर' जात्रा गानाव बाहागो लानानै नों हारिमु सिबिबोबाय । 1968 माइथाइयाव नों अस्थाद जानानै साराइबिलो गामिनि जात्रा गानखों फोरोलांदों ; बर'नि गोगो हरिमु सिबिलांदों । नोंखौ जों बे बाथौ सालियाव नुनो मोनला । सोलेर - जिउया गैयाब्लाबो नों मोदाय महरै बाथौनि थानसालियाव नों थाफै , जोंखौ थुंलुगा होफै , जाहाथे जों बाथौ बोराइखौ सिबिनो गोहो - बोलो मोनो । नोंनि रुंसारि सोलेरसिया आफा बोराइ बाथौनि अन्नायाव आलो - गोजोनै थाबाय थाथों । 