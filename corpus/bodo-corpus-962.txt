बिख्लोआ हाबसोना थायो , बिब्दिनो , सान , अख्रां , बार , दै आरो हा बे बाथौ ( बा गोहो ) नि गेजेराव नुवाथारि आफा इसोरा हाबसोना थायो । बिनि थार गुमुरखौ मोननोब्ला गोसो - गोथरै नागिरनांगोन आरो जोबोद दुखु सहायनांगोन । सुबुंनि सोलेरखौ ( देहा ) थाइगिरनि खंबा बिखंजों रुजुदों । जेरै - खरआ खंसे , गोदोनाया खंसे मोदोमा खंसे , आथिङा खंसे आरो आखाया खंसे । घ ) " सिपुंनि गुदुङ गुदुंबा " : बाथौ दोहोरोम सिबिनायाव सिफुङा एंगारनो हायि मोनसे आइजें । बाथौआरिफोरनि सिफुङा खुगाजों बार सुनाय गुदुंसे आरो आसि थुनाय गुदुंबा गुदुं थायो । अबंनि हा , दै , बार सान , अखां बे मोनबा गोहोजों दाजानाय सोलेरखौबो जिउ आ सालाइगासिनो थायो । बिब्दिनो , खुगाजों सुनाय गुदुङा बार सुना होयोब्लासो आसि थाइबाया मोसाखाङो आरो गुदुंबाजों मोनबा देंखो रिंखाङो । बेनिखायनो , मुलुगखौ सालायनाय इसोरखौ आरो सोलेरखौ सालायनाय जिउखौ खुगाजों सुनाय गुदुंजों रुजुनाय जायो । बिब्दिनो , इसोर सोरजिनाय हा , दै , बार , सान , अख्रांखौ आरो जिबनि सोलेर मुसुखाखौ सिफुंनि गुदुंबा गुदुंजों रुजुनाय जादों । बिनि अनगायैबो सोलेरनि गुदुंबा जेरै - खुगा , गन्थं , खोमा , हासुग्रा आरो बाज'ग्रा ( खिग्रा ) खौ सिफुंनि गुदुंबाजों रुजुनाय जादों । ड ) " बर' बोराइनि रावा फंबा " : बाथौ दोहोरोमाव आगु बर ' बोराइमोना फंबा राव एबा बोसोन होलांदों । बे फंबा राव एबा बोसोना जादों - " ओं , हिरं , खिलं , फोद , से । " बे फंबा राव एबा बोसोनानो बाथौ दोहोरोमनि गुदि ( गुबै ) बिज मोनथोर । बे फंबा बिज मोनथोरजों बोराइ बाथौआ अख्रां , बार , दै , हा आरो सानखौ सोरजिदों । लोगोसे बे फंबा बिज मोनथोरखौ बुंनाय एबा राइसंनायानो " बोराइ बाथौ " खौ गाबज्रिनाय एबा हांख्रायनाय जायो । 2 ) सोरिजनि बा थाथौनि बा मोदाइ : क ) आइलों एबा हाइलुंरि मोदाइ > हा ( The Earth ) । ख ) आग्रां एबा दैखुंरि मोदाइ > दै ( The Water ) । ग ) खैला एबा बारसिउरि मोदाइ > बा ( The Wind ) । घ ) सानजाबोरालि एबा सानजाबोलाउरि मोदाइ > सान ( The Sun ) । ङ ) राजखुंरि एबा राजखुंग्रि मोदाइ > अख्रा ( The Sky ) । 3 ) देंखोनि बा रिंसार : बाथौ दोहोरोमाव बाहायग्रा सिफुंनि गुदुङ गुदुंबा आरो बा देंखो रिंखाङो । जेरै - सा , रे , मा , या , धा , ( भुपालि ) । बे मोनबा देंखोनि रिंखांनाया खामनि देंखोआव गोरोबलाङो आरो मिलौहाबो । 4 ) दामग्रा बा आइजें : बाथौ दोहोरोमाव दामग्रा गुबै आइजेङा गासै बा ( मोनबा ) । बेफोर जादों - खाम , सिफुं , जथा , सेरजा जाबख्रिं । 5 ) बा गियान मैथाय ( बा ग्यानेन्द्रिय ) : मानसि जिबिनि सोलेराव बा गियान मैथाय ( बा ग्यानेन्द्रिय ) थायो । बिफोर जादों - सालाइ ( The Tongue ) , बिगुर ( The Skin ) , गन्थं ( The Nose ) , खोमा ( The Ear ) आरो मेगन ( The Eye ) । 6 ) बा हाबा मैथाय ( बा कर्मेन्द्रिय ) : मानसि जिबिनि सोलेराव गासै बा हाबा मेथाय ( बा कर्मेन्द्रिय ) थयो । जेरै - खुग ( The Mouth ) , आखाइ ( The Hand ) , आथिं ( The Leg ) , आथोन ( The Sex ) आरो खिथु ( The Anus ) 7 ) बा बोसोन खान्थि : बाथौ दोहोरोमाव गासै बा बोसोन खान्थि दं