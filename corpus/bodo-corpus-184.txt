बुहुमनि गासिबो राज्योफोराव जायखि जाया थागिबि सुबुंफोरा एबा हारिफोरा गावनि हादोदआव राजखान्थियारि मोन्थाय मोन्नो हानाया बिसोरनि गाहाय मोन्थाय । बरफोरा संबिजिदारि गनायथि मोन्नाय ( Schedule Tribes ) फोरनि गेजेराव मोनसे गेदेर हारि । बर'हारिखौ भारतनि संबिजितनि ( Schedule Tribe ) इं 1950 माइथयनि बिथोन बादियै सेडुल ट्राइब ( S . T . ) महरै गनायथि होदों । 
 बर ' हा गावनि धोनि राव , थुनलाइ , हारिमु थाखानाय मोनसे भारतारी हारिमुजों सोमोन्दो गोनां गेदेर थागिबि हारि । बर ' हारिया मंगलिया हारिमानि मोनसे दालाय हारि । बर ' हारिया भारतआव खृष्ट गिबि 4000 माइथायाव हाबफैनो हमदोंमोन । 
 बर'हा गावनि राजा आरो राइजो दङ'मोन बेखौ जारिमिनाव रोखायै नुनो मोनो । डिमापुराव बर'फोरा गावनि राइजो दादोंमोन आरो 450 सो बोसोर राइजो खुदोंमोन । नाथाय उनाव बर'फोरनि राइजोखौ आहमफोरा फोजबस्रांदोंमोन । उनावहाय बर'फोरा माइबंआव राजथावनि गायसनदोंमोन आरो 200 बोसोर सम राज्यो खुंदोंमोन । माइबंआव दाबो बर' ( कसारी ) राज्योनि थालांनाय माखासे नेर्सोन नुनो मोनो । गुबुन राजाजों गाग्लोबजानानै बर'फोरा गावनि राजथावनिखौ माइबंनिफ्राय बोस्लायनानै खासपुराव गायसनो । बेयाव 80 बोसोर राइजो खुङो । इं 1830 माइथायाव जेब्ला बर ' राजा गबिन्द ' चन्द्रआ राइजो खुङो बै समाव सुथुरनि फाव - फान्दाइनायाव राजा गबिन्द ' चन्द्रआ