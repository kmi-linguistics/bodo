Bangalow एबा Forest Guest House , गंसे दं , Aie valley division दानि Chirang Division नि Sidli Rang दानि Runikhata Rang office दं , 218 नं J . B . School Runikhata , Runikhata Border Out Post , Runikhata post office , गुदि गेजेर आरो गोजौ फरायसालिफोर दंसै , Runikhata state Dispensary गंसे दं । 
 जारिमिन लिरगिरिफोरनिफ्राय आरो गोदोनि गेदेमा सुुबुंफोरनिफ्राय मिथिनो मोननाय बाइदिब्ला रुनिखाता , खुंग्री आरो सान्तिपुर आनसोला चिदलि / सिरां दुवार हायेननि भुटान रायजोआव गोग्लैयोमोन । दानि गोदानै दाजानाय सिरां जिल्लानि सोनाब सा खनाथिं थानाय 14 नं सिरां दुवार समस्टि एबा गोदोनि चिदली एबा सिरां दुवारनि गुवार समाइना रमाइना हाग्रा ओनसोल । बे जायगायाव बीर जावलिया देवान एबा हावरिया मेसआ रायजो खुंदोंमोन । सिगाङाव चिदली रायजोनि राजथावनिया सिखोनाझार नौ - नोगोराव दंमोन । उननि समाव चिदलीनि राजथावनिखौ दानि चिदलीनि नमलपुर रिभिनुगामियाव सोलायबोयो होन्नानै रुंसारि बिरेन्द्र ब्रह्म पायगिरिनि चिदली एबा बासुगावनि गोनां खौरांआव फोरमायथिदों । 
 रुनिखातायाव थानाय Forest Inspection Bangalow एबा Forest Guest House आव बिधापुरनि राजा अजित नारायान देवजों लोगोसे रानि मनजुला देबि मोनहा थाफैयोमोन । राजा अजित नारायान देबा चिदली एबा चिरां दुवारनि हानि खाजनाखौ खांनायमोन । 
 बे Forest Guest House आवनो गौरिपुरनि राजा लालजि बिनि राणि बिथांमोनहाबो थाफैयोमोन । बेयाव थाफैनानै गौरिपुरनि राजा लालजि आरो राणि बिथांमोनहा रुनिखातानि साहा थानाय खुंग्री बिट अफिस , दहलापानी आलासि जिरायसाली आरो बरदाङि बिट अफिसनि सिङाव मैदेर हमग्रा खत आरो मैदेरखौ गियान एबा फोरोंग्रा थावनि फसंदोंमोन । मैदेर हमग्रा खतफोरा फारियै दानि खुंग्रीनि सोनाबाह थानाय सारागुरी गामिनि खारिखला आरो खुंग्रीनि साहा थानाय बावरागुरि गामियाव दंमोन । बै जायगाफोरनिफ्राय मैदेरखौ हमनानै लाबोना दानि खुंग्रीनि हातिदुरा , सान्तिपुरनि बरदाङि आरो रुनिखातानि इसे सोनाबहा थानाय निजिरापार , बुहुर दैनि सेराव मैदेरखौ गियान एबा फोरोंनाय जायोमोन । बे मैदेर हमनाय आरो मोसा गावनायनि थाखाय हुखुम बिलाइ एबा चनदपत्र ( Permit ) खौ मोन्दोंमोन गौरिपुरनि राजा लालजिया । राजाया ब्रिटिसफोरखौ लाबोनाने मैदेरखौ हमोमोन लोगोसेयैनो मोसा हमनो एबा गावथारनो थाखाय जायगा जायगा बोरमा आरो मैसो खानानै दोनोमोन बोरमा आरो मैसोख खारगनो एबा खारनो हायैनि थाखाय खाख्रबना दोन्नानै सौरासि गाथा आरो गिदिर गिदिर मैसोनि गाथा गानहोनाय जायोमोन । बे बोरमा आरो मैसोखौ जानो फैयोब्ला सिकारि एबा फलाना मोसा एबा लख्राखौ गावनायमोन आरो हमनानै लाबोनाय जायोमोन । गौरिपुर आरो बिधापुरनि राजा आरो रानीफोरा रुनिखातायाव थानाय सिगांनि Sidli Rang दानि Runikhata Rangनि Forest Guest House आव गोबां मै , अमा , मटेखा , जहामालाय , दावराय , मोसा , लख्रा , मुफुर , मैदेर , दोनफैयोमोन फिसिफैयोमोन । दिनैसिमबो रुनिखातायाव थानाय Forest Guest House आव दंफंफोरनि दालाया गोबां दावब ' आरो फानखावरि बासा लानानै थानाय नुनो मोनो ।