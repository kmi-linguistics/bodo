जेबो राहा गैया । नाथाय बिसार खालामना नायबा नुगोन जोंनो मा मुलामफा होदों । जोंनि बन्दआ जोंनि उल्थासो खामानि मावदों । जोंनि बन्दजों दिल्लि गुवाहाटियाव थाग्रा सियानफोरा मोनबो खहा जाया । बिनिखायनो बिसोरहा जेबो खर सानांगौबो गैया । बन्द होयोब्ला होग्राफोरनि जायगानिनो सान्थ्र हायै खहा जायो । सानसे बन्द जायोब्ला गोबां मानसिफोरा बेसेन गोसा खामानिफोरखौ मावनो मोना जायो । सासे मानसिया गावनि सुंद जिउनि गेजेराव बेसेन गोसा समखौ गावनि देहाया मोनबो जाया जासे बे उजियाव ओरैनो थानांगोब्ला बेयो बिनि थाखाय गोबां खहा । सानसे बन्द जायोब्ला बेसेबां मानसिनि उदै सुथेनो गोनां जायो , बेसेबां मानसिफोरनि खामानि बन्द जायो , बेसेबां फरायसाफोरनि लेसन आनजादफोर तादयो , मावख'फोरनि बेसेबां फाइलफोरा जिरायनानै थायो , बेसेबां बेफार फालांगिफोरनि खामानि बन्द जायो । अब्ला समाजनि साखाया माब्रै खारनो ? बन्द हरथाला समाज जौगानायनि बेरेखासो । बन्द खालामग्रा सुबुंफोरनि , बिसोरनि फिसा फिसौफोरनि , जायगानि सुबुंफोरनि गाससै समाजनि सुखनो हायै खहा जायो । सनानि मासियाव जिरायना थाग्रा मानसफोरनि मोनबो खहा जाया । बिनिखायनो अां समाजनि मोजां गाहाम हास्थायग्रा सुबुंफोर , जायखि जेखियानो जाया मानो राजखान्थियारि , मेलेम जिबि आरो