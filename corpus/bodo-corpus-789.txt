आफादनि 45थि गायसन्नाय सानखौ मोनफ्रोमबो जिलायाव जिला आफादफ्रा खुंनायजों लोगोसे मिरुआरियै बाघमारा जौसिन फरायसालिनि गेवलां फोथाराव बरपेटा जिलाजों जथायै खुंनो थि खालामनाय जायो । 
17 - 21 जानुवारी 2012 , UPSC ( Civil Services ) Coaching : दुलाराय बर ' फरायासा आफादानि बानजायनायाव Odalguri Centre For Excellenceनि मददजों अदालगुरि बिहुराम बर'गोसोखां जौमा फरायसालियाव UPSC ( Civil Services ) आन्जादनि थाखाय 17 जानुवारीनिफ्राय 21 जानुवारीसिम मोनसे बेसेन नाङै फोरोंथाय होनाय जायो । बे फोरोंथाय बादाखौ आसामनि नख'र बिफाननि Secretary आरो Commissioner मुस्रि जिष्णु बरुवा IAS बिथाङा कृष्टि संघआव बेखेवनानै होयो । दुलाराय बर फरायसा आफादनि आफादगिरि मुस्रि प्रमद बर'नि दैदेनायाव जानाय बे बेखेवनाय हाबाफारियाव दंमोन फारियै= Let . Col . M . Mehra , 315 Field Regt . Kargil , Odalguri Army Camp , Isan Tatung , 2nd Commandent , SSB , Bhairabkunda , Shri Bhaskar Mahanta , ACS , BDO & SDC Majbat , Madhusudhan Nath , ACS , SDO ( Civil ) Odalguri , Madhu Prasad Sarma , PD . Odalguri Dist , सानबानि हाबाफारियाव बिबुंथिगिरि महरै नुजाफैयो फारियै - Anand Prakash Tiwari , IPS , SP Sonitpur Dist , Vivek Raj Singh , IPS , SP , Darrang Dist , Barnali Deka , IAS , SDO ( Civil ) Rongia , Inderjit Singh , IAS , ( on training ) Guwahati , Dr . G . V . Shiva Prasad , IPS , SP , Barpeta , Palash Jyoti Ahom , ACS , EAC , Odalguri , Prof . Dilip Kr . Baruah , Former Principal , Cotton College , Eeshankur Saikia , Associate Prof . G . U . Dept . of Physics , Dr . Anjali Daimary , Associate Prof . G . U . Dept . of English , बिथांमोनहा । गासै 61सा सोलोंसा बाहागो लानाय बे फोरोंथाय बादायाव गौहाटी मुलुग सोलोंसालिनि रिडार ड० भपेन नार्जारी बिथाङाबो नुजाथिफैयो । 
21 - 23 जानुवारी 2012 , बर ' थुनलाइ आफादनि जथुमाः
 बर ' थुनलाइ आफादनि गा 51थि बोसोरारि जथुमाया सोनाब बेंगलनि जलपाइगुड़ि जिलायाव थानाय चेकामारि , मादारि हाटाव सानथामनि हाबाफारिजों खुंनाय जायो । बे जथुमायाव दुलाराय बर'फरायसा आफादनिफ्रायबो बाहागो लाहेनाय जायो । 
2 फेब्रुवारी , 2012 , केबिनेट मेलः 
 बरमा दख'रानि गाहाइ मावख'आव दुलाराय बर ' फरायासा आफादनि मोनसे गोनां केबिनेट मेला आफादगिरि मुस्रि प्रमद बर'नि दैदेनायाव जानानै थाङो । केबिनेट मेलाव गोबां गोनां गोनां आयदानि सायाव सावरायनायजों लोगोसे लाखानाय थांखि बादियै 6 फेब्रुवारी अक्ट'आव गुवाहाटीयाव जानो गोनां सुबुं गौमाखौ फावसयनानै 2 मार्स अक्ट'आव लाफिन्नाय जाथोंसै होन्नानै थांखि लाफिन्नाय जायो । 
12 फेब्रुवारी 2012 , गुबुन - गुबुन फरायसा आफादफोरजों सावरायनायः दुलाराय बर'फरायसा आफादनि बानजाय नायाव धेमाजि जिलानि सिङाव थानाय गगामुख दखरानि मावखआव गुबुन - गुबन ट्राइबेल फरायसा हान्जानि दैदेनगिरिफोरजों आलादा बड'लेण्ड राइजो दाफुंनायनि थाखाय सोमावसारनाय आरो आसामाव थानाय ट्राइबेलफोरनि जेंना आरो मोन्थायफोरखौ लानानै गोथौ आरो गुवारै सावरायलायनाय जायो । बे सावरायनायखौ सामलायो दुलाराय बर ' फरायसा आफादनि आफादगिरि मुस्रि प्रमद बर ' बिथांआ । सावराय नायाव बाहागो लानाय फरायसा आफादफ्रा जाबाय फारियै - ABSU , TMPK , AADSU , AASKSU (मोननै हान्जा ) आरो AATKSUआ । सावराय लायनाया गाहामैनो जानानै थाङो ।