बेंबोदों । माइनाव बोराय , नब राजा , शिब राजा सानथ्रहायै नाम लाबोदों ! " बेनि अनगायै बे रायथाइनि रेबगिरिया गावनि आरज बिजाब " बा - ग'साइ " आव ओरै दोंसे मेथाइ रोजाबदों - - अनसायदो फोथायदो बाथौ बोराइखौ गोथार गोसोयै गोसोयाव जुनानै लादो , मुं आफा नोंनि बेसेबा रोजा रोजा सं बोराय , माइनाव बोराय नबा राजा , शिब राजा , आफा नों मोदायनि राजा महाराजा । ( आरज नं - 17 ) नाथाय इसोरा गुबैयै सासेल'ब्लाबो गावनि सोरजि बे बुहुमखौ खांनो - बानो गोजोरै लाखिनो अबंआ गावनो गावनि सोलेर , गोहो आरो देहा खावसेजों गुबुन गुबुन गोहोनि खांगिरि सोरजिबावदों । जायनि थाखाय बिसोरखौ सुबुं माहारिजों इसोर होन्ना अनसायजाबोदों । बिसोरनो जाबाय गोहो गोरा अनसुला ब्रह्मा , बिष्णु , महेश्वर । गाव गावनि गोहोयाव रोंखा - राखा । अदेबानि इसोरनि गुबुन गुबुन मुङा आनान ग'साइ , बिनान ग'साइ । गुदि धोरोम बाथौ सिबियारिफोरनि फोथायनाया नाथाय बिसोरखौ " रां रासि मिथा हासिं : बारि गंथाम " होन्ना बुङाखै । ग " मामा जाय नाखि गोहो गोरा , मिथिसारग्रा नुवाथारी जोंसार ( बिराजमान ) , बाथौ पुरी ( सोर्गो धाम ) नि गेरेमसा सोरजिगिरि बाथौखौसो बुंदों । जाय बिथाङा सोर्गोयावबो मोर्थोयावबो आरो फाथालावबो अराय गोजोंरै जोंसारना थायो । बे मोनथाम बारिखौसो ( सोर्गो - सोरजिगिरि ) , मिथा ( मोर्थो ) आरो हासिं ( फाथाल ) : बारि गंथाम होन्ना बुंदों । अदेबानि