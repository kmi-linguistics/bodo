जारिनाय एबा फुजा पार्बनजोंनो हामगोन साननानै बांसिन दुखु जारला मोननांगौ जायो । फोथायनाय थानांगौ धोरोमनि बोसोन बादियै नाथाय सिगाङाव मखनाय बादि गोनोखोजों गनाय जाथाव जेबो जाहोन गैयाब्ला बेयो समाजाव गोबां खहा लाबोगोन बेयो सैथो बाथ्रा । बेनिखायनो , समाजाव धोरोम आरो गोनोखोनि बिहोमाया समान । मोननैबो समानै थायोब्लासो सुबुं समाजाव गोजोन अनलायनाय फोथायलायनाया गोजोर जागोन । फारसेथिं धोरोमनि नेमखान्थिफोराव गोनोखोजों गनायजायै माखासे फालिनांगो खान्थिफोरखौ एंगारनानै सोदांना लानो हायोब्ला धोरोमनि गुनआ बांसिनगोन । बेबादिनो , धोरोमजों लोगोसे गोनोखोआरि सानस्रियाबो सुबुं समाजाव समानै गोसारफानो हायोब्ला गियाननि जौगानाय फैगोन । अब्ला , सुबुंआनो बयनिख्रुयबो जौगासिननाय साबसिन जिब होननानै बुंना लानायाव जेबो गोनो - गोथो थानाय नङा । 