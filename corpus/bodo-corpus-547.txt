लक्षीनि राव । जाय मोकथां जीउनि मोनफ्रोम्बो हाबा - हुखायाव लक्षीनि आखु बाहायो बेनो नंगुबै संसार जानाय । मानोना साखोन - सिखोन आरो धोननि बिगुमायानो लक्षी एबा माइनाव । जायनि अन्नायाव जायो सुखु आरो बिनि बोराबनायावनो जायो बयबो दुखु । बिमा माइनावा देलाय - मालाय , गानफब - जोमफब आरो गोजोन - सान्तिखौ मोजां मोनो , बिनि खायनो देहायारि फारसेबो नोजोर लाखि नांगौ , जायनि थाखाय बिमा लक्षीनि मोनसे मुङा 'चंचला देवी ' होन्नानै मिथिजायो । 
 नखर बिगुमानि आखुयाव गथ' - गथाय खांनाय , सामलायनाय , आखु दानाय आरो सोरगिदिं नखरा फोलेरनि गोरोबलायनाया सोनारो । नखर गाहाया गावनि आखुखौ नोजोर लाखिनाया जोबोर गोनांथार । बेबादि सुबुं जीउनि लामायाव धोरोमारि रावै माखासे बाथ्राया गोहोम गोग्लैयो जायखौ पुराण फिथिखायाव बुंदों - " अमृतखौ थावजायो जायहा जौखौ लुबैया , गायखेराव गांनाय दङ जायहा दैखौ हास्थाया । " मानोना जायनि गोर्बोयाव मोजांनि गियान हाबबाय बियो गाज्रिखौ नेवसिगोन एबा गाज्रिनि गोजानाव थागोन , बियो जेब्लाबो गुण गोनांनि हाबाखौल ' मावगोन , मानोना बिहा गियाननि गांनाय दं , बियो अगियानखौ हास्तायनाय नङा । 
 द'रिपुया मानसिनि देहा - गोसोयाव थानानै खामानि मावो , रिपुखौ दमन खालामनानै इन्द्रिय जै खालामनाया सुबुं जीउनि हाबा । बिनिखायनो पुराण फिथिखायाव बुंदोम - " मैहुर जौ , पाशा - जुवा , हिन्जाव हाबिला बे मोनब्रैबो अनाथरखाय खारो लक्षीया " आरो रागायानो जाग्रा । सोलो गाज्रि आखुनिफ्राइ बारग'नोब्ला द ' रिपु जेरै - ( 1 ) काम ( 2 ) क्रध , ( 3 ) लभ ( 4 ) मह , ( 5 ) मद आरो ( 6 ) मादसर्य बिनिफ्राइ गोजानाव थांनागोन । मानोना बेफोर रिपु आ मानसिखौ गाज्रि हाबा मावनो थाखाय थुलुंगा खांहोयो । बेजों मानसिनि जीउआ दैदेन जानानै संसाराव गोजोन गैया लाबोयो । गाव - गावखौ पाफिनि मुगैजाथाव सिनायथि होयो । बिनिखायनो रिपुखौ दमन खालामनानै जीउ लामायाव दावगालांनो थाखाय नांगो बयनोबो धोरोम । धोरोमनि गियानजों गावखौ दफथायनानै गोथों जीउ लामा लानो हायो , गिनाय आरो फोसाबनाय बेरखां फैयो । मानोना धोरोमनि आसार खान्थि फालिनाया सुबुं आरो समाजनि गोजोन दैबोनो हायो । गंग्लायनाय , अनलाइनाय , फोथायलायनाय , खौसे , सिबिलायनाय , सैथो , जीउमानि गुमुर आरो गोर्ल्लै जीउ खुंनाय बेफोर गासैखौबो धोरोमनि गियान होनो हायो । सुबुं समाजनि हाबा मावनो थाखाय जेब्लाबो धोरोमनि आसार खान्थिया