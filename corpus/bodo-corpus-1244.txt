थांखिया जाफुं बा दाजाफुं एबा गोजोर जोर बा दाजोर नाथाय हारिनि बयबोआनो - नों हाया अां हाया लोगो लालायनांगौ दंमोन आरो जाय जेरै हायो एरै बान्जायलायनांगौ दंमोन उदां आरो उदार गोसोयै । हारिया गाबखांदों - " माब्लाथो आरो ज ' आरो खौसे जाबावगोन ? बै समा सोरनि थाखाय माब्ला आरो फैगोन ? नोंनो , फै , बैथाखौ हमफै , लोरगिखौ थु आरो महालैथोआव दिङाखौ जावलां " । बियो हारि गाबखांनायनि थार सानस्रि । नाथाय मिथिंगा दाहार ( Law of Nature ) आव बियो बिसिबां जाफुंसार ? नंगौ , गुबैयाव जों बयबो गावबा - गाव गाव हार्सिं आलदा - जुदा । बिनोबो राजखान्थिनि फोथाराव गणतन्त्रबाद । जेराव राइजोआनो राजा आरो फोरजा । नाथाय राइजो खुंनाय बेला बेवबो दोलोआरि सार्थ आरो गाबा गावनि मुनाफाखौ बांसिन अधिकार होनाय नुनो मोनो । राइजो खुंनाय बेला मानसिनि मुलुगाव अबश्ये बबे बाद एबा सासन खान्थि खुंथाइया साबसिन बेयो दिनैसिमबो नुजाथियाखै होन्नानै बुंजायो ; गैयाबो खोमा । जिखियानो जाया , नाथाय हारि हिसाबै थांना थानाय बेला गावबा गाव गाव हार्सि एखुथा सान्नाया निश्चय गुसेब सानस्रिनि । मानो होनोब्ला बे सानस्रिजों जों हारिखौ रैखा खालामनो हाया । हारिनां मुलुग सियान सोलोनि दावहायाव ओरैनो दुलारायखा । दुलाराय मुलुगाव नाथायबा दिनै गावबा गाव गाव हारि आरो हादोत रैखा खालामनायनिसो मुखुब जादों । हायोबा गाग्लोबनायावसो थारैनो मानसि मुलुग मिथिंगा दाहारनि सेलफिस आखुथाय । बिनि जिउ खांनाय राइजोआ ओरैबादि समनिसो बाथ्रा जाहैगोन जेराव जोबोत सियान सोलो आखुवै जुजिलायनाय जाहैगोन एबा बे समाव रावहाबो गांनाय उखैनाय होननायानो थाहैनाय नङा ।