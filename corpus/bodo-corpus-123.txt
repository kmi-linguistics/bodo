हमथाना लाखिनो रोंनाइ नङामोन । नैजिब्रै घन्टायानो आखाया दलरै थाथिरनाय नङामोन । ओरैनोब्ला आजोला गोसोआ सोरखौबा सोरखौबा गोसोखांद्लाबबाय थायो । आरो मबाइल लायोब्लाथ' . . . . दाबुंसै । बे बादि थानायानो मोजां । थेवबो गोसोखौ हमथानो हाया हाया मोन्नानै अां हांमानो नैबे लाइजामखौ लिरहरनायसै– 
 " हांमा ! ! ! " 
 हांमा ! आगै ! नों आंखौ बावगार लाङाखैना ? दाबावो आगै । अां फैगो आघोन दानि राज पुजायाव अखाफोर दानसे खावसेनि सुटि लानानै न'आव थांगासिनो बे खेबसेनि सुटिनि उदिसा आलादाथार । मानोना आंनि जवान लोगोफोरा आंखौ हाबा लायैलाय बालन्दा - दांगुवा बुंनासो गाबज्रिग्रा जाबाय आंहा बैसो जायाखैब्लाबो हिन्जाव मोन्नो रोङै होन्नासो बुंग्रा जाबाय । दासो अांहाबो खर ' मेलेमाव गुद गुद सानखोमा लांग्रा जाबाय । 
 न'खरनिफ्रायबो हाबा लायैनि बारा बारा नारसिनहरगासिनो । उफाय गैला आगै । संसार फैसालियाव आगान सुरलां नोसै । दिनै अां नोंनो लाइजामनि जोहै फोरमाय हरबाय । ओजों न'खराबो आंनि गोथार जुलिनि थाखाय लाहार - फाहार खालामगासिनो । न'खरा माथ्र ' हिन्जावल ' नायहैनो साहस मोनाखै । अनेक जासि फैगासिनो । अबसे न'खरा रावनोबो जबान हराखै । अांनि सायावसो आसा थिगासिनो । हिन्जाव लाबोगोना आंनि गोसो खुसि मथै