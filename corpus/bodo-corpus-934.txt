फोरमायदों । गोजां बोथोराव सि जोमनि थाखाय बिसोर मा - बादि दुखु दाहा , जारला , सहायनांगौ जायो , बै नंगुबै महर सावगारिखौ रोखायै बेरखां होदों । आथिखाल सुबुं समाजनि बैयो मोनफा नंगुबै महर नुथाय । खन्थाइनि रावयै ओरै फोरमायदों - गोजां बोथोर गोजांदों थोर थोर । गेरेबसा न ' सिङाव मोलेले अरनि सोरगिदिं जनानै गाबदों बिसोर । गोरिब सुबुंफोरनि गाबनाया थारैनो उदैनि जिंगा आरो थांना थानायनि दाहानि थाखायसो , गोबां रां - रुफा आर्जिनाय , गिदिर बिल्डिं न ' लुनायनि थाखाय नङा । जोबोर दुखुनि बाथ्रादि गावसोरनि बिब्दि हाल सालनि थाखाय गुबुनंखौ दुसियाब्लासिनो खाफालनि लिरनाय होन्नानैसो सानबायो । नाथाय बिसोरनि बिब्दि दुखु नंथाव थासारियाव थानांनायनि थाखायदि गुदियाव हान्जासे रां खुबेरफोरनि गादबनाय , सुसिनाय , नासयनाय , सोबखनाय दङ बेखौ जेब्लाबो सानस ' हाया । सुबुं महरै मोन जानाय थांना थानो मोन्नायानो बिसोरनि जिउनां हाबिलास । बेफोर बाथ्रा खोथाखौ खन्थाइनि जोबथासिम बेरखांनाय नुनो मोनो जेरै - खालि बिसोर सानो खाफालनि लिरनाया बेनो थेवबो साना बिसोर सोरदि बिसोरनि आखाइ आथेंखौ जिनज्रिजों खानानै दोनदों । थारैनो गोरिबफोरनि आखाइ आथेङा जिनज्रिजों खाना दोनजानाय बादि , जायनि थाखाय बिसोर जिउसेया अराय जारला सहायनांगौ जायो । बिब्दिनो जीउनि फिरफिला खन्थायाबो सुबुं समाजनि दोहोनि आरो गोरिब सुबुंनि फारागथिखौ फोरमाइनाय नुनो मोनो । दैबानायाव हा - हु थांजानाय गोरिब सुबुंफोरनि हाल - सालखौ गुबैयै बेरखांथि होदों । जेरै - दै बानायाव - गोजावलांबाय न' - बां मोसौ मैसो बनघकअाव थांजोबबाय हा - हु , न' - बां न'बोथि । थारैनो गामियारि ओनसोलाव जाब जुबै आबाद मावनानै जाग्रा सुबुंफोरनि हा - हु , न' - बां न'बोथि गासैबो दै बानाजों जोबस्रां लानांगौ जायो । धोनिराम बाइदि माहाजोननियाव बिसि फिसा गासैबो दाहोना रुवाथि थाहैनांगौ जायो रां दाहारनि सुदखौ सुख'नो थाखाय । मोसौ बादि हाजासे बैबाबो जोबासो जोबा । बेखौनो खन्थायनि रावयै ओरै फोरमायदों - धोनिराम माहाजोननि दाहोना रुवाथि आंनि बिसि फिसा , थेवबो जोबा सुद दाहार जों मावो दाङो धोनिरामनि बाख्रिया आबुं जायो जोंहा रसानाङो । दैबानाजों गेरेबजानाय गोरिबसुबुंफोरा दाहोना रूवाथि महरै गावसोरनि थैखौ दै खालामना मावनाय दांनायाव दि धोनिराम माहाजोननि बाख्रिया आबुं जादों , बे बाथ्राखौ हमदां हाया । सुबुं सांग्रांथि गोनां खन्थाइगिरि बिथां बसुमतारीआ बिग्रायलु नोजोरै खौसे जानानै जांख्रिखांनायनि सुबुरुन होनो बावाखै ! जेरै - खोथाखौ थेमफ्रा लावगा गाबदाजों राइजलायनांगोन जोंनि मोननांगौ सादिगोन ।