ब'र ' माहारिनि गासेन न'खरनि सुबुंफ्रा माइ मावनान मैगं गायनान संसार खुबोदोंमोन । सानसे बेलासे ब'र ' न'खरनि रावबो सुबुं नोखोरि ( साखिरि ) लानानै मालाइ हारिनि ग'लाम जायाखैमोन । ग'लामि खामानिखौ मुगुइनाय दंमोन बद ' समाजाव । आबादारि जानानै थानायखौ मोजां मोन्नायमोन । बे गुरुफोरा गैयामोनबा ब'र ' माहारिनि गेजेराव दोहोरोम , रावथुनलाइ , समाजखान्थि , आसारखान्थि , आरो बायदिसिना मावनाय दांनाय आखुफोरखौ नुनो गोब्राब जागोनमोन । ब'र'नि बाथौ दोहोरोमाव सुजुगिरि , फोरोंगिरि , दिहुनगिरि आरो दिन्थिगिरिफोरखौ जेरै - रोखायै बुंनाय दं गुबुन दोहोरोमाव बुंनाय गैया । खाइसे दोहोरोमाव सासेल ' गुरुखौ फुजिनायनि हुदा दं । बि सासेल ' गुरुआ मावब्लाबो मानसि हारिनो नांगौ दोहोरोम खान्थि , समाज खान्थि , राजखान्थि , आसार खान्थि आरो बाइदि बाइदि नांगौ खानथिफरखौ दिहुन्नानै गायसन्नानै होलांनो हाया ।