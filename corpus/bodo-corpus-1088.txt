बोसोरनैसोनि गेजेरावनो बियो गंसे गेदेर खथायाव थांनायसै आरो बिनि उनाव गुवार गेदेर न'वाव थांनायसै । फालांगियाबो जौगालांनायसै । फालांगिनि कितिपखौ ओरैबाइदि फोरमायनो नाजादों दि - बेरानि फिसा गब्लंखौ आसाबादि सान्नाय आरो आर'जजों आबुं जाहोनायखौ रुजुदों । बिनि बाइदिब्ला गोब्राब नाजानाय , गोथों सान्नाय , थियै होनाय - लानाय , मानसिजों गुरै आसरन आरो नांगौ रोखोमनि आर'ज गाबनायफोरा अराय जाफुंनायाव हेफाजाब होयो । बि मानसिया गाव सान्नाय आरो सोरजिथायारि गोसो दङ'मोन । गावनि जेंनाफोरखौ सुफुंनो आरो सौसिलांनो थाखाय आर'जनि गोहोनि सायाव फोथायदोंमोन । बियो सानफ्रोमबो थि समाव गोसो देहा होसारनानै आर'ज गाबोमोन आरो मावफुंनायनि गोहोखौ मोन्नो हादोंमोन । मोजां रोखोमनि आर'ज गाबनो थाखाय खायसे नेमखान्थिनि राहा लानो हायो । बेफोर नेमखान्थिखौ मोजाङै बाहायोब्ला थार फिथाय आरो आध्यात्मिक गोहोनि गिरि जानो हागौ । राहाफोरा जादों – 1 ) आरजारि ( Prayerise ) , ( 2 ) सावगारियारि ( Picturise ) आरो ( 3 ) मोगथाङरि ( Actualise ) । आर'जनि गेजेरजों मोनसे सोरजिथायारि आर'जनि बाथ्राखौनो फोरमायनो नाजादों । बाथ्राखौ गुवारै सावरायोब्ला रोखा जानो हागोन । माबा मोनसे जेंना नुजायोब्ला बेखौ आर'जनि गेजेरजों गसाइनि सेराव गुरैयै आरो गोथौयै बेखेवना होनांगौ । बिनि अनगायैबो गसाइखौ - आर'ज गाबनाय समाव हादु गोजाननि नुसयै मोनसे जिरात महरै सान्नो नाङा । बेखौ सान्नाया मोजांदि गसाइआ गावजों अराय सम लोगोसे दङ' - मावनायाव , दांनायाव , न'याव , लामायाव , गारि मटराव थांनायाव