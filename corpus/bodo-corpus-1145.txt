गाबदों । नोंसोर नुदोंना ? जंदादुफा : बैनो , मानसि गथ ' गोर्लै । सग्ल - बग्ल अनथाव बाथावथार । जों लांनो होन्ना नेगासिनो दं । लथादुफा : जोंसो नुग्रोदों आरो आवग्रिखादों । नोंसोर मोना । जोंहा फिसा - फिसैबो गैया । [ गथ ' गोर्लैनि खाथिआव थाङो आरो नायलायबाय थायो । गथआ जिग' - जिग' गाबो । लासैनो सिरि जायो । ] 2थि सान्थ्रि : जों गथ'खौ लांनो फैयाखै । गाबनाय खोनानानैसो होसोबोदों मानसि ना मा बेलाय साननानै । जंदादुफा : आनान ग'साइआसो जोंखौ बेथिं लिंबोदों आरो गथ'खौ लोगो मोनहोदों । जोंखौ गथ' - ग'थाय गैजारोङा होन्ना । सोर मिथिगौ , हायेननि सिमा नायगिदिंनो फैनाया बिब्दि हाग्रामा गेजेराव गथ ? गोर्लै मोनगोन होन्ना । बेफोरमानि आफा ग'साइनि गेले होनाय । आहाम आफा बोराइ बाथौ । [ दान्दिसे सिरि थाथ'ना खुलुमना बुङो ] 3थि सान्थ्रि : जों बेवहाय बारा गोबाव थाबाय थानाया गाहाम जानाय नङा सान्थ्रि लोगोफोर । राइजोनि सिमा नायगिदिंनाया जोब्बाय जेब्ला जों थांफिनदिनि । 4थि सान्थ्रि : भुटान राइजोनि सिमाया गाहामैनो दं । सान्थ्रि लोगोफोर , जों गासैबो नायगिदिंना बेखौनो मिथिनो मोनबाय । जंदादुफा : थुदो जोंबो थांदिनि । [ आखायाव खुदै मुजुफुरना गथ'खौ दिखांनो नायगिरो । ] फोदसे बोरो अां दैखांनायनि । [ बोराआ दैखांनो हाया जायो । बुरैआबो दैखांनो नाजायो , नाथाय हाया । सान्थ्रिफोराबो साफा साफा दैखांनो नाजायो नाथाय रावबो हाया । उनाव 1थि सान्थ्रिआ बुङो ] 1थि सान्थ्रि : सान्थ्रि लोगोफोर जों साब्रेजों गथ'खौ बान्ना दैखांनो नाजादिनि । जंदादुफा : बेखौनो खालामदो , दे । [ साब्रै सान्थ्रिआ मै सायाव फुथुना दोन्नाय गोर्लैखौ दैखांना बान्ना थाङो । ] 1थि सान्थ्रि : गथ'खौ जों साब्रेजों खांना लाहैनोसै । लथादुफा : मानोसै ? 2थि सान्थ्रि : मानोना जोंसो गु गु -गागा बान्दों । नोंसोरथ ' बानाखै ।