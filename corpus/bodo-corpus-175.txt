थोजासे गोख्रोंखा , गुबुननि हेफाजाब नांलाया । गुबुनजों गोरोबना रायजो लाबोयोब्ला बेनि आफादगिरिया गिबिमन्थ्रि जानो मोन्नाइ नङा , मालायजों रानखाइ - सिखाइ खालामब्ला आफादनि बिबानगिरि मानिया मन्थ्रि जानो बाहाग् मोनजोबनाय नङा । दा बेनोबो जानानै दङ ' रायजो राजानि बुजिनाय । 
 नाथाय गार्लानि फिसा थार्ला बुंनो थाङोब्ला मोनबो बर ' आफादहानो हारसिङै नांगौजासे रोंथाइ ( Expertise ) , दोहोन ( Resource ) , सुबुंगोहो ( Man Power ) आरि गैया । बेनि अनगायैबो मोनबो हान्जानि दैदेनगिरि हानो हारसिङै राफोद सोलो ( Strategy ) दानो हानायनि गोहो गैया । माब्रैबाफोर खोनासंनो मोजां राफोद सोलो मोनसे दावबायब्लाबो बेयो बयजोंबो आजावजाया । जाउनाव राफोद सोलोखौबो खामानियाव नांनाय बादि बाहायनो हायै जानानै फैयो । 
 राजखान्थि दैदेनगिरिया मेगन गुनु जानांगौ । जारिमिननि बिलाइफोरखौ बोद्ला - बोद्ला बिसोरो फरायनो रोंनांगौ । मालायनिखौ नुनानै बिसोरो सोलोंनो रोंनाय जानांगौ । मालाय हारिफोरा आजावनाय आद'ब राजखान्थियारि सोलो दानो हानाय जानांगौ । अब्लासो जोनि हास्थायनाय सान्नाय , मावनायफोरा फिथाइ थायगोन , जोङो आलादा राइजो बड'लेण्डखौ मोखथांयाव मोनमारनो हागोन । दैनि दाहारखौ नायनानै दावफानो रोंनांगोन । दाहारनि उलथा दावनो नाजाब्ला गब'ना दै मोनलोंगोन । 
 दासान्दि आलादा " तेलेंगाना " राइजो होनायनि लाहार - फाहार जागासिनो दङ' । बे समावनो जोंनि बर'दैदेनगिरिफोराबो खौसे जानानै हाबस'न्नो हायाबोला उनाव आन्दायनोबो हागौ । रानफुनाय समावना बाहाग लाखायाब्ला उनाव एखुथायै जेबो