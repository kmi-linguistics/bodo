रंगियानि बनगाव इयुट क्लाबाव आफादनि मोनसे गोनां केबिनेट मेल जानानै थाङो । मेलखौ आफादगिरिनि मासि लानानै सामलायो आफादगिरि मुस्रि प्रमद बर'आ । बे केबिनेट मेलनि गेजेरजों सेबाया मेट्रिक आन्जातनि जोबथा समखौ 26 मार्स अक्टआव लांनायालाय आफादनि गा 44थि बोसोरारि जथुमाखौ थिखानाय अक्ट 23 , 24 आरो 25 मासनिफ्राय 29 , 30 आरो 31 मार्सआव फावसयनानै लाफिन्नाय जायो । 
 6 मार्स 2012 , कलारत्न रुंसारि ड० सभा ब्रह्मनो मान बाउनायः
 बर हारिनि सासे गेदेमा महरगिरि कलारत्न बान्थामोनगिरि ड० सभा ब्रह्मआ 5 मार्स अक्ट खालि रुंसारि जायो । रुंसारि बिथांनि मुङै 6 मार्स अक्टखालि दुलाराय बर ' फरायसा आफादनि गाहाइ मावख ' बड'फा हाउसाव आरज गाबनायजों लोगोसे आफादगिरि मुस्रि प्रमद बर'आरो दैदेनगिरिफ्रा गुवाहाटीयाव थानाय गावनि न'आव बिथांनि जीउनि अराय गोजोननि थाखाय गोथै सोलेराव बिबार बाउहेयो । 
10 आरो 11 मार्स , 2012 , मावथि जथुमः 
 दुलाराय बर ' फरायासा आफादनि थांखि बादियै सनितपुर जिला दुलाराय बर ' फरायसा आफादनि बानजायनायाव सानजा - गहपुर दख'रानि मावख दैमालुआव मोनसे मावथिफोरनि सावराय मेल जायो । बे हाबाफारियाव दुलाराय बर ' फरायसा आफादनि आफादगिरिजों लोगोसे गोबां मिरु आफादनि दैदेनगिरिफ्रा बाहागो लायो । 
11 मार्स 2012 , बर ' थुनलाइ आफाद सि . इ . सि . मेलः
 गुवाहाटीयाव थानाय बर ' थुनलाइ आफादनि दालाइ मावख ' जे . बि . हागजेर भबनाव बर ' थुनलाइ आफादनि मोनसे सि . इ . सि मेल जायो । बे मेलाव दुलाराय बर ' फरायसा आफादनिफ्रायबो बाहागो लानाय जायो । मेलखौ आफादगिरिनि मासि लानानै सामलायो आफादनि आफादगिरि ड० कामेश्वर ब्रह्मआ । 
13 मार्स 2012 , मावथि जथुमः 
 बागसा जिला दुलाराय बर ' फरायसा आफादनि सिङाव थानाय गासैबो दख'रा आफादनि मावथि आरो दैदेनगिरिफोरखौ लानानै मसलपुराव थानाय कमिउनिटि ह'लाव मोनसे मावथिफोरनि जथुम जानानै थाङो । बे जथुमाव मिरु आफादनिफ्राय गोबां दैदेनगिरि बिथांमोनहाबो बाहागो लायो । 
15 मार्स 2012 , कलारत्न रुंसारि ड० सभा ब्रह्मनि सारादुआव बाहागो लानाय : 
 गेदेमा महरगिरि कलारत्न बान्थामोनगिरि ड० सभा ब्रह्मनि सारादु खुंनाय सानाव दुलाराय बर ' फरायसा आफादनिफ्रायबो मैखोमै बाहागो लानानै हाबाफारिखौ आबुङै जाफुंसार होयो । बे हाबाफारिखौ खुंनाय जायो गुवाहाटीयाव थानाय बाथौफुरि गेजेर आरो गोजौ फरायसालि गेलेग्रा फोथाराव । 
20 , 21 आरो 22 मार्च 2012 मावफुंमेल : 
 आफादगिरि मुस्रि प्रमद बर'नि आफाद दैदेननायाव बड'फा हाउसआव सानथामनि हाबाफारिजों मोनसे गोनां मावफुं मेल जायो । बे मावफुं मेलाव गोबां बिथिंखौ लानानै जोबोद ओंथि गोनाङै सावरायनाय जायो । मानगोनां थान्दै नोथांमोन , गोजोन , खौसेथि , जौगानाय आरो गोबां जेंनाफोरखौ सुफुं नांगौनि थाखाय हाबा मावबोयै मावबोयै लासै लासै माब्लानो आरोबाव 2011 माइथाया बारग ' लांनानै 2012 माइथायाव आगान सुरफैबाय । माहारिनि गेजेराव सोमजिनाय गोबां जेंना जेंगोनाया हाबा मावनायाव सम सम हेंथा होबोदोंब्लाबो नाथाय दुलाराय बर'फरायसा आफादा रावजोंबो खर'गंग्लाया लाबानो गोख्रों सानस्रि आरो नोजोरजों उनफारसे फावसया जासे आफादनि मावनांगौ हाबाफोरखौ हारिनि ग्रेटार इन्टरेष्टनि थाखाय मावबोबाय थानाय जादों । मोनसे बाथ्राया