समाज एबा माहारि जौगानायाव बाथौ दोहोरोमनि बिहोमा - 
 गोदो गोदायनिफ्रायनो बर'माहारि एबा समाजनि गासै हाबा - हुखायावनो बाथौ दोहोरोमनि गोहोम गोग्लैबोदों । रोजा - रोजा बोसोरनि सिगांनिफ्रायनो बाथौ दोहोरोम बज'बना राइजो जाबोनाय बर'हारिआ बाथौनि खान्थि , आसार , नेमखान्थि , बोसोन खान्थि , दोहोरोम खान्थिनि गेजेरजों आलो - गोजोनै राइजो जाबोदों । बेनिखायनो बाथौ दोहोरोमआ बर'नि आंगो दोहोरोम , अरायबो नागारनो हायि दोहोरोम । बाथौ दोहोरोमआ मिथिंगा बिमा एबा हा , दै , बार , अर ( सान ) , अख्रांजों सोमोन्दो थानाय दोहोरोम जानाइलाइ जोनोम जाजेन्नायनिफ्राय सासे गथ'साया बेफोरनि मोगा - मोगि जायो । बाथौ दोहोरोमनि नेमखान्थि बाइदियै सासे