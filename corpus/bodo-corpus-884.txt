मिथिस्लाबै एबा अगियाननि थाखाय जानाय । 1 . 2 धोरोम आरो धोरोमसुला : सासे सुबुङा जोनोम जानाय लोगो लोगो बबेबा मोनसे धोरोमनि आवथायाव हाबफैयो । थामहिनबा बिमा - बिफानि धोरोमखौ मोनो । साफ्रोमबो सुबुङानो थोंजोङै एबा खेंसालियायै धोरोम सिबियो , नाथाय माखासे सुबुंखौल ' धोरोमसुला बुंनाय जायो । मानोना सासे धोरोमसुला सुबुंहा जर'खा गुन थायो । बिथाङा धोरोमारि आरो मावनां हाबानि फारसे अराय सिबियारि जानायजों लोगोसे सहायसुला , अनसुला , खेमा होगिरि , अहिंसा गुननि बिगोमा बेफोरखौ मावना दिन्थिनो हानांगोन । थार धोरोमसुला सुबुङा खोमसिफोथाया , मावनां हाबानि फोरसे सांग्रां सुबुं सहायनो हाग्रा आरो गोदै रावनि बिगुमा । फंसे रावजों बुङोब्ला बिथाङा सासे सुबुंथिनि थान्दै । धोरोमसुला आखुवा गोसो गोरबोनिफ्राय सोमजिखाङो , बेखौ खालामनो हाया । धोरोमसुला जानो दिथिब्लानो धोरोमसुला जानो हाया । नाथाय आथिखाला मुलुगनि मोनफ्रोमबो समाज खान्थियाव धोरोमनि रैखाथि , फोसावनाय आरो दैदेननायनि गोहोआ माखासे धोरोम गैयि सुबुंनि आखायाव दं । बेनि जाहोनाव दुलाराय सुबुं समाजानो खहा जादों । धोरोमनि गुबै महरानो सोलायनायनि लामायाव । जायनि गोसोबाव इसोरनि फारसे सिबिनाय गैया जाय सुबुं आरो जिब - जिबि फारसे अननाय गैया , जाय मोजां आखु बाहाया , बियो माब्लाबो धोरोमसुला जानो हाया । 1 . 3 धोरोम आरो बिगियान : धोरोमा इसोर फोथायनायनि सायाव मिरु खालामनानै सोलिबाय थायो । धोरोमहा मोनसे बाहायजानाय बिथिं दंब्लाबो बे सानथायनि सायाव बिथा खालामनाय । नाथाय बिगियाना फोथायनायाव नङा , बे बानबुंथाय ( युक्ति ) मोगथाङारि सायाव सोनारै । बानबुंथाय आरो फोरमान नङाब्ला बिगियाना जेखौबो गनायना लाया । नाथाय धोरोमा फोथायनायावनो सिमा गोनां , बे फोथायनायनि सिमना बारनानै बानबुंथाय एबा मोगथाङाव आगान होनो हाया । बे जाहोननि थाखायनो गोबाङानो धोरोम आरो बिगियाना उलाथा मोखाङारि आरो बिगियान जौगासारनाया धोरोमखौ ओंथि गैयि खालामदों होनना बुंनो लायो । नाथाय बाथ्राया बे बादिद्राय नंजोबा । धोरोमहा मोनसे बिगियानारि बिथा थानाय बादिनो बिगियानहाबो मोनसे धोरोमारि बिथा दं । जेबो नङाब्लाबो धोरोमनि बाहाय जानाय बिथिङा बिगियाननि सायाब गायसन जानाय । बे बादिनो बिगियाननि दिहुनथायफोरनि आन्दोआव माखासे धोरोमारि फोथायथिफोरा हाबा मावो । बिदिन्थि महरै गोजाम धोरोम बिजाबनि रौरोथोना आथिखाल बिगियाननि बिरखं डिङा एबा एर'प्लेन । 1 . 4 . धोरोम आरो समाज : धोरोमा मोनसे गोमोथाव गोहो जाय मुगानिफ्राय मुगा हमनानै खौसेनि दौलेंजों समाजखौ बोननानै दोनो आरो दाबोरसेनि गेजेरावनो समाजारि खौसेथिखौ थेर बेथेर खालामनो हायो । बिगिनारि गोसोन्थि , दावगालु सानस्रिजों सोलिफु समाजखाथिनि सुबुंनो धोरोम दैदेननायनि मासिखौ होनो हाया नाथाय सोरजिलु , सामलाय बोसोन होनाय खौ नेवसिगारनो हाया । 1 . 5 . धोरोमारि साग्लोनथाय आरो धोरोम गुस्लायनाय : मुलुगाव फिसा फिसा सानथ्रहायै धोरोम दं आरो बेनिनो बांसिनानो Prophetic Religion एबा सोरबा सुबुंजों सोरजि जानाय धोरोम । धोरोमफोरनि गेजेराव साबसिन होनना फोरमान खालामनायनि मोनसे फोसावनाय गैदै बादायनाया सोलिदों आरो सम सम खान्थियारि बेरेखा एबा उदखारि महर लायो - धोरोम