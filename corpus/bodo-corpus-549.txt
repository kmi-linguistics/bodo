पेल जTजेन खालि बोसोरावनो मायनावआ फोरिखा होआ होन्दोंमोन । नाथाय बयबो खेस खेस थिननायाव राजि जानायसै । बे बोसोरावबो नाथाय माइनावआ बिफानि अबथिरा हरखाब जीउ गोमानानै थांनायाव अानजादखौ होजोबनो हानाय जायालैसै । जोबोद खाफाल दाखुरा माइनावआ । कलेज होन्नाय जायगायाव थांनायनि खाफाल गैआबो जानो हागौ माइनावआ । अहः बिदि बुंनोबो हानाय नङा मानोना माइनावअा फरायनायाबो गाज्रि नङा । नखरनि बिदायाबो B . A . B . T लानानै खाथियावनो मास्टार साख्रि मावनानै दं । बिदिआव बिनि मेलेमाबो थिगानो दं होननानै अां सानो । बेबाराव अांनो मोजाङैथुलुंगा होनानै बिखौ खेपसे जोबथा महरै मेत्रिकखौ होफिन होनो नाजानागौ जाबाय । बाथ्राखौ सानमारनो मोनब्ला समाव मालाबानो माइनाव मोन्नि लांगोना मोनहैबाय अां । नआव रावबो गोयैबादि स्रिथार खनसे गुजुस्रेमनानै बुंबाय अां । 
 नआव रावबो गैया नामा ? 
 " सोर ? ए , माथो गोमजोरसो लाय ! " 
 माइनाव बिमाया बारि खनानिफ्राय ओंखार बोयो । 
 बहा थांजोबदों मानसिफोरालाय ? 
 जानो ! मालायबा बहा थांखोथाय , दासो दंथारोमोन ! बिमाया बुङो । 
 माइनावअा बाथौ थानसालियाव गासा लगायदों नामा ? बेलासेनि माइनावखौ थानसालि लितनाय नुनानै अां सोंदोंमोन । नाथाय माइनावआ जेबो फेिनाबानो सिरियै गावनि हाबाखौ मावबाय थायो । 
 नै बियाव जिराय फै , आनै ! बिमाया अांखौ द्रङिरुमाव जिरायनो होयो । 
 रुम सिङाव खोमसि रोम रोम जाजा से अां जबाय थायो । माइनावनो गासिबो होजोबदों गसाया , महार - मोखां , साननTय - हनाय , मावनाय - दांनाय , आसार - बेबहार , सिबिनाय आनखि ओंखाम - ओंख्रि संनाय , राव - फाव , बुंनो थाङोब्ला माइनावअा माब्लाबा नखरनि गारजेन जानानै जोंखौ बुजायो । जेन ' संसार जानाय सासे राफोद हिनजावसो बि उन्दै समावनो जेनिबो आखा फाखा माइनावखौ सानबा अां गोमोयसो । धोरोमनि बेलायावबो माइनावनिफ्रायसो गोबां खोथा रोंबाय । जायखौ अां जेबो मिथियामोन बियो बुङो दि - आदा जायदोहोरोमाव सिबिनाय ,