राभाया शिलबारीखौबो नागारनांबाय । 
 जों फैनानै दुमुनि साहा बागान मोनो । बेव अरबिन्द ' घ'षआ गौथुमनि हाबायाव नांथाबो । बिथांहा बबेखानि खाबु दंमोन । साहा बागाननि मेनेजारा बाङालिमोन । घ'षआ बिथांनि आश्रयाव थानानै दुमुनि हालामावनो आबादारि सोमावसारनाय दैदेनो| ल'कनाथ बरुवाया बुरीनोगोराव गौथुमारि हाबायाव नांफायो । बिब्दिनो जों सा कामरुपनि मुसलपुर , दिहिरा , निकासी बायदि गामियारि हालामाव गिदिंना आबादारि सोमावसारनाय जुरियो । दिहिरायाव राभाया दारेन बसुमतारीनि न'आव थायो । दारेन बसुमतारीया सासे गाहाम देंखोगिरि आरो रोजाबगिरिमोन । राभाया बिथांनि न'आव थानाय समावनो गोदान मुगा , ( न'पृथिबीर न ' युग ) रनसायदोंमोन । ट्राइबेल साग्लोबना थानाय हालामाव दारेनजों लोगो नांना मेथाइ रोजाबै रोजाबै राभाया जोबोर खम समनि गेजेरावनो सुबुं समाजनि गोसो जै खालामनो हायो । राभाया रोजाबनाय असमीया मेथाइखौ दारेनआ बर ' रावजों रोजाबो । जाउनाव आबादारि गौथुमखौ मजबुद खालामनायाव मेथाइयाबो हेफाजाबगिरि जाना फैयो । 
 1949 माइथाइनि 13 फेब्रुवारि , माखासे सेंग्राफोरा टिहुनि कंग्रेस मावख' , सार्कल अफिस आरो दागबांलाखौ सावना होयो । बेखौ लानानै गासै हालामावनो दावराव - दावसि जायो । बेनिखायनो राभायाबो बे हालामनिफ्राय खारनांगौ जायो । राभाखौ गवालपारानि बिजनीनि खाथियाव मानदैपारायाव अां दोन्नानै फैयो । बेनि द ' दानसोनि उनाव द'तमायाव लोगो मोनो । बेनि सान्नैसोनि उनाव पुलिसआ बिथांखौ एरेष्ट खालामो । " 
 बे राइथाइनिफ्राय जों बेखौनो मिथिनो हायोदि दीधेलीखौ नागारना बिष्णु प्रसाद राभानि जिउ