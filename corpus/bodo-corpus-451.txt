बाद खान्थिया बाथौ सिबियारि सुबुं सोदोमस्रिनि हाबा खान्थिखौ गनायथि होदों आरो बर ' समाजखौ आब्रुथि लाखिनायाव मदद होबोदों । 
 बाथौ दोहोरोमारि बर'फोरनि बाथौ सिबिनाय एबा दोहोरोम सिबिनायाव गाहायै मुसुखा सिबिनाय आरो मन्दिर न लुनानै सिबिनायखौ गिबियाव नुनो मोनामोनब्लाबो आथिखालाव नाथाय दाब दाब जायगायाव नुनो मोनहांबाय । बे सिबिनायाव बर'फोरा बयनिख्रुरैबो देरसिन मोदाय बाथौ बोरायखौ सिबिनायनि अनगायैबो गुबुन गुबुन मोदायफोरबो सिबियो । जेरै - माइनाव , आइलें , संराजा , आग्रां , बागराजा , रोनसोन्द्रि बायदि बायदि । बे बादि मोदाय मोदायजो थानाय दोहोरोम सिबिनाया बर'नि गुदि दोहोरोमनिनो सिनायथि होयो । बबेखानि बे बाथ्राया दोरोङारि गोजाम दोहोरोमफोरावनो बाहायनायखौ नुनो मोनो । बाथौ दोहोरोमारि फोरनि गेजेराव जादु मोन्थोर बाहायनाय जादेर लोंदेर खालामनो मोनै नायखांनाय आसार खान्थिफोरा मुलुगनि गोजाम दोहोरोमफोर जो गोबां गोरोबलायनाय दं । 
 बाथौ दोहोरोमाव मोदाय मोदायजोफोरखौ जिब - जुनाद , दाउमा दावसा , बिबार बायदि गुबुन गुबुन मुवा बेसादफोरजों सिबिनाय जायो । बे बाथ्राखौ बाथौ दोहोरोमजों लोब्बा थानाय खेराय होनाय ( फुजा ) आरो गारजा होनायनि गेजेरजों फोरमान जायो । खेराय होननानै बुङोब्ला खाम सिफुं जथा दामनानै अजा आरो दौरिनि हेफाजाबाव दौदिनिया मोदायनि गोहो लानानै बाथौ गिदिं गिदिं मोसानायखौ मिथिनो हायो । बेदि खालामनायनि गेजेरजों दोहोरोम सिबिनायनि बाथ्राया रोखायै बेरखाङो । मानोनां बेयाव दौदिनि प्रसाद मुथा बावनानै बाथौ गिदिं गिदिं मोसानायजों लोगोसे दाउ फारौ बायदि जिब जुनादफोरबो बोलि होनाय जायो । 
 जिगुजौ माइथायनि उन बाहागोथिं जयनारायण बसुमतारीआ गोदो गोदायनिफराय सोलिबोबाय थानाय बोलि होनायखौ गारनानै दौदिनिनि हेफाजाबाव फुल प्रसादजों खेरायखौ होजेनो । बेनिनो समरा समरि धुपाराम बसुमतारी आरो गोदोनि कामरुप जिलानि बाथौ दोहोरोम सिबियारि मानसिफोरखौ लाफानानै " सदौ असम बाथौ महासंघ " मुंनि आफाद दानानै दौदिनिनि हेफाजाबा लायालासेनो फुल प्रसाद बावनानै खेराय होजेननो लायो । बेफोर जेखियानो जायामानो खेराय होनोब्लानो खाम , सिफुं , जथा रिंखांहोनानै आरो दौदिनि अनस्राहोनानै दाउसा फारौ बोलि होनानै होनाय खेरायनो गोदोनिफ्राय सोलिबोनाय । खेराय
होनायाव दौदिनिया बाखो बाखो मोसानानै मोदायनो बावो । खायसे बर ' बिजिरगिरिफोरा बुङोदि , बबेबा मोदायनो बोरमा , बबेबा मोदायनो अमा बावनांगौ । - बेबायदिनो मोदाय लायै मोदाय खायसे दाउज्ला गोजा खायसेना फारौ बायदि बावनायखौ नुनो मोनो । नाथाय बे खोथायाबो थारदि दाब दाब जायगानि खेराय होनायखौ नायोब्ला गुबुन गुबुन मोदायनो जुदा जुदा बोलि होनायखौ बांसिन नुनो मोनो । बिदिनो एखे मोसानानै सिबिनाय मोदायफोरनि मुंफोरबो जायगा लायै जायगा सोलाय सोल ' जानायखौ नुनो मोनो । गाहायाव मोन जिदाइन मोदाय आरो मोसानायनि मुंफोरखौ होनाय जाबाय - 
 मोदायनि मुं मोसानायनि मुं
 (1 ) आयबिमा - बाथौ गिदिंनाय