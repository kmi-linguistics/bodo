हेफाजाब मोन्नो हायो । रुजुनाय थुनलाइया गाहायै हार्सिङै सोर्जिजानाय थुनलाइनि मोनसे जर'खा बाहागो नङा । बेयो जादों थुनलाइनि रुजुलायनाय बिजिरनाय । बे फारसेथिङै नोजोर होब्ला बेयो सावरायनायसो । नाथाय थोंजोङै बेयो नङा । रुजुलायनायजों जोङो बुहुमनि गुबुन गुबुन हादोरनि , गुबुन गुबुन रेबगिरिनि , गुबुन गुबुन सोर्जिजों मोगा - मोगि जानायनि गेजेरजों जोंनि गियाननि बाख्रिखौ गुवार खालामसिन्नो खाबु मोनो । रुजुनायनि सिमा एबा जोबथा गैया । जायखि जाया समावनो , जायखि जाया थासारियावनो रुजुलायनो हागौ ।