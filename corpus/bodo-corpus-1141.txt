जिरायो । खुबिर गोसो गिलिरै सिङाव हाबलाङो । दान्दिसे उनाव ओंखारबोफिन्ना गाबा मोखाङै बुङो । ] खुबिरः गोरा , गोमोथाव खौरां जाबाय । आं हाजार नाजाब्लाबो गथ'खौ एसेबो दैखांनो हायाखिसै । मावजि : बेयो बोरै जानांगौ जाखो ? गथ'खौ अन्नायनि थाफावनो बिब्दि फोलाबाय नामा नोंलाय ? अजा : नुफेरै खोनाफेरै जाथाय । सोर फोथायबायनो गथ' गोर्लैखौ दैखांनो हालायै ! मावजि : जानो बोरै जाखो ! अजा गेदेर , थुनायसाय न'सिङाव । मा बाइदि दैखांनो हालायै गथ ' बियो ! मैया मैयानो ! अजा : थु , गोरा थु । [ सानैबो सिखारना सिङाव हाबलाङो । दान्दिसे उनाव मावजिया ओंखारना बुङो ] मावजि : [ गोलोमदै हुगारना ] थरैनो गोमोथाव राव । मैया मैया गथ' । आखाइ थाइसेखौनो दैखांनो हायाखिसै आं । मोदाइ दावदाइनिसो फिसा खोमा नंबाय आं । दोखो दोखोसो मेंबाय आरोमा गोजां बोथोरावनो गोलोमफ्रु जोबथारबाय । थबसा : फा बोरैथो जाखो बाथ्राफ्रालाय ! थुलाय गेद्रा , मा बाइदि गथ ' बियो नायनि । मावजि : रथ ' थबसा । अजा गेदेरा मोनथोर जारिगासिनो दङ । दा एसे उनाव हाबहै । गेन्द्रा : खुनुबेला बिब्दि खोनाफेरबायाखैलै आं । गथ' सासेआनो एसेबां गिलिर जानायखौ । मावजि : गथ'आबो सग्ल - बग्ल दानथामसो जानायबाइदिथार । गन्थं - मोखां स्र' , मेगन बेरस्रां - स्रां । [ बे समावनो अजाआ ओंखारबोयो आरो बुङो । ] अजा : अांबोथ ' जेन्नांबाय गोरा , मोन्थोरजारिसे जारिना बार'बिरगोनखौ हांख्रायबायबाय अां , आथिं थोंसेबो लरेदखौनो सोमावनो हायाखिसै । मा खालामबावनांगौ जाखो गोरा ? गोलोमस्रावलाय थारबायसो अां । [थबसा आरो गेन्द्राआ सिङाव हाबलाङो । ]