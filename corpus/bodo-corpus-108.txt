1 . सिनायथि : आसामनि सासे मख'जाथाव सोलो जिउवारि सुबुं महरै ह'मेन बरग'हाञिखौ ( 1932 ) रावबो मिथियै गैया बुंजायो । आथिखाल सोलिफु बुब्लिनि जौसिन थाखोनि intellectual बुंनायाव रावहाबो अजद थाथावा बुंजायो । आसामनि असमीया थुनलाइयाव गोजोर मासि आवग्रिनो हानाय गोबावसिन सम थुनलाइयारि बिहोमा होदों बुङोब्ला गोरोन्थि जाया । गोबां - एसेब्लाबो आसामनि थागिबि सुबुंफोरनि जेंनायाव नोजोरबोथाव गावनि बिथिंनिफ्राय बिबुंथाइ होनाइफ्रा गोबांसानियावनो गोहोम खोख्लैनो हादों बुंजायो । आरो बेनिफ्राय मुलाम्फाबो मोनदों । नोजोर होब्ला जों नुनो मोनोदि– ह'मेन बरगञिया सासे बारग'सार खौरांथाइयारि सान्थौनि थुनलाइगिरि । सासे बारग'सार मोगथां सानथौगिरि थुनलाइगिरि ( realist ) । 
 2 . बिफा - फिसा : गोबांथार सल'मा , सुंद ' सल' , रायथाइ बाइदि सोरजिलु रेबथाइ सोरजिबाय । आसामनि सावराइथाइ रेबग्रा , बिजिरग्रा , सावरायग्राफोरा बयबो सिमान लादों बियो थोरैनो आसामनि असमीया थुनलाइनि जोसा माइरंबायदि मोदोमफ्रु थुनलाइयारि बिदै दिहुनग्रा थुनलाइयारि । बियो गावनि सोरजियाव जेब्लाबो मोगथाङारि सानस्रि ( realism thought ) खौ बेखेवसारनो मोजां मोनो । बेनिखायनो फरायथौग्रा समाजजों ( readers society ) थाबै अनसाय जायो । 'पिता - पुत्रखौ ' खौ बर ' रावआ 'बिफा - फिसा ' मुं