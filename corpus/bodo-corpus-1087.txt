निस्थरै आर'ज गाबोब्ला माब्लाबाबो फेलें जाया । अब्लाबो नों साबसिन फिथाय मोन्नो थाखाय गोदान नेमफोर बाहायनो हागौ जायनि गेजेरजों नों गोदान गोदान सान्नो हानाय गोहो मोन्नो हागौ । गावनि सान्नाय बाइदि साबसिन हामसिन फिथाय मोन्नो हागौ । आर'ज गाबनाय समाव सासे सुबुङा गावनि गोसोयाव सानखांहोनो हानांगोनदि नों बुहुमनि गासिबनिबो जौसिन गोहोजों मोगामोगि जाबाय । स्रां मोन्नो थाखाय जों जेरै गोजाम रोखोमनि साथि आथिखालाव बाहायलिया । बेनि सोलायै गोदान रोखोमनि स्रांनिसो राहा मोन्नो लुबैयो । अध्यात्मिक गोहोजों आबुं सुबुंफोरा गोदान आरो जोबोत जाफुंसार आध्यात्मिक गोहो मोन्नो हानाय नेमखान्थिफोर दिहुन्नो लाबोदों । आर'जनि बेलायाव जायफोरा थार आरो जाफुंसार होन्ना मिथिना मोन्नाय नेमखान्थिफोर दङ बेखौसो बाहायनाया मोजां । माब्लाबा माब्लाबा नाथाय बेफोर नेमनि आर'जफोरखौ बिगियानारि नंब्लाबो , बे बाथ्राखौसो गोसोयाव लाखिनाया गोनांदि आर'जनि गेजेरजोंं नोंनि गोसोखौ गसाइनि जोबनो गैयै महिमानि सायाव सान्नो एबा मिथिनो थाखाय थियारि खालामनायासो । जाय नेमनि गेजेरजोंनो नों नोंनि गोसो देहा जिउ खौसेयै गथायनो हागोन होन्ना सानो बेनो नोंनि थाखाय थार एबा गुबै नेमखान्थि । बाथ्राया बेसेबां नंगौ बेखौ मोनसे फोरमानजों रोखा जानो हायो । जेरै निउयर्कनि मोनसे फिसा नोगोर । सासे सुबुंआ बे नोगोरावनो गावनि गिबि फालांगिनि खामानिखौ जागायदोंमोन । बे फालांगिनि खामानिखौ बियो " बेरा गंसेनि मोनसे फिसा गुदुं " महरै हमना लादोंमोन । बियो सासेल ' मावग्रा मानसि लादोंमोन ।