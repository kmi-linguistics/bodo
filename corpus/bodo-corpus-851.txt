भक्तबाबा , आइजो आरो लाइमोनफोरा सुबुरुन्थायनि बाथ्रा
ब्यबहारिक आरो पारमान्थिक कर्म फोरखौ ब्रै बाहागोनि से बाहागोआसो आसार खान्थिखौ मावगासिनो एबा फालिगासिनो दङ । जोंनि बिमा आइ माहारि आरो लाइमोन बिथांमोन सिख्लाफोरहा माखासे मावनो गोनां हाबा दङ । जेरै : - ( 1 ) सानफ्रोमबो न' - बांखौ सिखोन - साखोन लाखिना दोन्नाय , दुगैनाय , नित्य क्रीया होनाय आरो गेदेरफोर बिमा - बिफा , आदा - बाजै , बिहाव - बिखुनजोखौ खुलुमनाय सिबिनाय आरि । ( 2 ) ओंखाम संनाय समाव अर जरायनायनि आगोलाव दुगैनाय , चौका लिरना अर जरायनो नांगौ आरो अग्नि ब्रह्माखौ ध्यान धारना खामनाय । मानोना गीतायाव अग्निआ बुंदों - ज्यो जाने अग्नि ब्रह्मको सत सेये इसोर सेयेदेब , आरोबाव बुंदों - अग्नि पुरोनोत्त अग्नि ब्रह्माको ध्यान । मानोना बे कार्यजों संनाय ओंखामखौ जायोब्ला गोसोवा गोथार जायो आरो बेमार आजार गैया जायो । जानानै गोसोआव गोहो मोनो । ओंखाम जानाय समाव बे मन्थ्रजों आरज बिनानै ओंखाम जानाया गाहाम , ओम सहना भबतु , सहना भुनत्त , सहबीज्यां करबा बहै । मा बिछ शाबहै ओम शान्ति शान्ति , शान्ति । मानोना ओंखामा परमात्मनि गावनि महर । बे आहार सोलेरनि गोहो हरो आरो गोसोखौ गोथार लाखियो । 
बेफोर महान आदर्श बाथ्राजों दिनै लाइमोन आरो उन्दै - उन्दै गथफोरनि इउन जिवनि मोजांनि थाखाय जों बयबो जाफुंसारनाय हान्जाखौ अभ्यास खालामनाया गाहाम । अहंकार , दमजों रावखौबो हिंसा खालामनाया मोजां नङा । मानोना अहिंसाय फरम धर्म । मानोना जों बयबो शान्ति सुबुं जिब । सुबुं हारिया जिवनि मोनफ्रोमबो क्षेत्रआव सबसम शान्तियै थानो नाजायो एबा नागिरो । बिखायनो जोंनि ब्रह्म धोरोम लाइमोन समाज आरो आइजो माहारि फोरा मावनो गोनां हाबाया मोजाङै सानै हनै खौसेथिजों गंसे मोजां समाज दानाया जोबोद गोनांथि । मानोना लाइमोन फोरा धोरोमखौ फालिनो
नांगौ आरो धोरोमजों लोब्बा थाब्लासो गंसे मोजां समाज दानो हायो आरो गंसे मोजां समाजजों सासे मोजां गथनि ( परिबेश ) आबहावा सोरजिनो हायो । सासे मोजां गथ जोनोम जानायनि सिगाङाव आध्यात्मिक गियान सानखांनो हानायनि सासे बिगोमा जानो नाजानो नांगोन । मानोना गियान गोथार आखल - आखुआनो गंसे मोजां समाज दानायनि गुदि फुंखा । धरोमाव मोन्नाय शिक्षा , गियान , भक्ति स्रद्धा , कर्म आरो धर्म । बे मोनड ' बाथ्राखौ लाना जों बयबो सुबुं माहारिआ बेफोरखौ मावनो नाजानो नांगौ आरो फोथायनाय गुनजों बयबो गावनि मावनो गोनां हाबाफोरखौ मावलाङोब्ला जोंनि समाज , न'खर , हादर आरो धर्म समाजनि जौगाथिया जाफुंगोन । गुरुदेब कालिचरन ब्रह्मनि सान्थौ बोसोनफोर - ( 1 ) सोलोंथाय नङाब्ला सासे सुबुङा जौगानो हाया आरो समाजव जौगानाय फैया । ( 2 ) सिखाव , डकाइत , बिजिरनाय गैया , हिंसा निन्दा , दानलाइ - सुलाइ , रागा , आंखाल , निदान गासिबो धोरोम गोयैनि थाखायनो जायो । ( 3 ) धोरोमानो सैथौ । सैथोखौ हास्थायनाय , सैथो सान्नाय , सैथो बाथ्रा बुंनाय आरो खौसेथि थानो नाजानाय । ( 4 ) सैथोखौ फोथायनायनि फिथाइआनो मोजां मोननाय । मोजां मोन्नायनि फिथायानो सिबिनाय , सिबिनायनि फिथायानो शान्ति । ( 5 ) " अहिंसाइ परम धर्म " रावखौबो हिंसा दाखालाम । बयबो समानै अन्नाय आरो बयखौबो गावनि अांगो सान्नाय । ( 6 ) साफ्रोमबो मावथि जानांगौ आरो बिगियानारि आदर्शजों न'खर आरो समाज दैदेननांगौ । (7 ) उन्दैनिफ्रायनो मोजां आखल -आखु दानांगौ आरो आदर्श समाज दानागौ ।