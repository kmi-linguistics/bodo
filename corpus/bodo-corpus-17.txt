मानसिनि थाखाय बै मानानो जोबोद गिदिर बाथ्रा जानो हागौ । मानोना बै मानखौनो लानानै बियो समाजनि जेरावबो गावनि मासि बानायना लानो हागौ । ओरैनोबो बिहा गाव एबा न'खरखौ नायनो गुबुन सासे फिसा दंखाबावो । नाथाय गोरिब मानसि , जायहा गुबुन फिसाबो गैबावलिया , बिनि थाखाय बै माना उदायै आइजेंबायदिल ' जागोन । मानोना बिहा थांनानै थानो उदै थाइसे सुफुनांगौनि जेंनायासो गाहाय । बेबायदि थासारियाव समानथिया थासेयावबो न्याय थाहैनाय जालिया । अब्ला बै सोमावसारनायनि न्याय खान्थिया मा बेनि सायाव सोनारनोसै दि धोनि मुंख्लंनो मा रोखोम आरो गोरिब मुंख्लंनो मा रोखोम न्याय होनो । समानथायनि मुङाव जाय समान मान होनायनि बाथ्रा बुंदों बेजों थारै गोरिब मानसिनि जिउआ जेबो न्याय जालिआ । मानोना जेब्लासिम बै गोरिब मानसिया थांना थानो गावनो नांगौबायदि न्यायमोना अब्लासिम बेखौ थारगुबै न्याय होन्नो हालिया । बेवनो फैयो मोनसे सोमावसारनायावबो बेनि न्याय खान्थिया माबायदि बेखौ नोजोर होनांगौनि बाथ्रा । न्यायआ मोनसे थिखानाय खान्थिनि दारैल ' जाया , थारै बेयो थासारिखौ नायबिजिरनानै नांगौबायदियै बिजिरनाय होनायजोंसो फैयो । आथिखाल जोंनि हाथियार दावहानि थासारियाव गोबां सुबुंखौ गावसिनि बेरेखा गसंनायनि थाखाय फोजोबनाय नुनो मोनो आरो बेनो बिसोरनि न्याय खान्थिबो । बिप्लबि आरो प्रतिबप्लबिनि खेंफोरथिजों बैसोर बिग्रायारिफोरा लोगो आरो सुथुरनि बाहागो रान्ना लायो । हमनानै लादो सासे सुबुं , बियो हाथियार दावहाखौ मोजां मोन्नैनि थाखायनो बेनि हेंथायै गसंदों । गुबुन सासे सुबुं जाय बेरेखा हान्जानि थुलुंगायावसो बेनि बेरेखा गसंदों । जोबनायाव सासे सुबुं जाय थार्ला आजोला , जाय मोखाङाव नुजानाय थासारिजों