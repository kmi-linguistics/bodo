बिखाआ गाववो , खुगाआ गेववा आइयै आफा । बोंरै अां नोंसोरखौ नागारलांनो ! मा लाना फुजिबावनो माजों गोजोन होबावनो । थांनोसै अां हाथा - हामा आइयै - आफा आंखौ नोंसोर हगारहरदो । आंनि बरादखौ सुनायनो दानो अांखौ बिदाय हरदो । साद सुथुर फेजेन्ना हादरनि मान लाखिना जोहोलावनि गोजा थै दिन्थिना नोंसोरनि आथिंनि हाद्रि सुनो फैफिनगोन अां आइयै - आफा देरहासार मुं लाना । [ जंदादुफा आरो लथादुफाया गाबगु - खुगु जावजेंखौ दान्दिसे गोबा ख्र'बना लायो । उनाव जावजेंआ गाब्बांसिन बुङो ] जावजें : आइयै - आफा अां थांनोसै । फैगौ जोनोमाव अां नोंसोरखौ बिमा असे आरो बिफा असे मोनहैथोंसै । अां नोंसोरनि अन्नाय - फोरोंनायखौ बे जोनोमाव अराइबो बावनो हानाय नङा , अराय गोसोखांबाय थागोन । [ सानैखौबो खुलुमो आरो सिखारना बुङो ] आं थांनोसै । [ थांनो नागिरो ] थान्दै : [ जावजेंनि आखायाव हमना ] फैदो जोहोलाव । [ बोलाङो आरो सिङाव हाबलाङो ] जंदादुफा+लथाडुफा : जावजें - जावजें फिसा ! [ दुखुनि देंखो गोजावबोयो । बोराइ आरो बुरैआ हांमा सुरहाब - सुरहाब गाबै गाबै जावजें थांनाय फार्से नायहरबाय थायो । ] 