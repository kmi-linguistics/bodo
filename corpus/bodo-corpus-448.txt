दोहोरोमनि सोमोन्दै गुवारै बिजिरनो थांनाया गोरलै बाथ्रा नङा । सरासनस्रायै दोहोरोमा मानसि समाजखौ सालायनाय एबा दैदेननाय गोहोफोरनि गेजेराव मोनसे गाहाय गोहो । दोहोरोमा मानसिनि साननाय हनाय आरो हाबाफारिनि सायाव गोहोम खोख्लैयो । गासैबो सुबुङानो मोनसे फोथायनाय दङदि - बे बुहुमखौ सोरबा सासे गोहोनि बिगोमाया सालायनानै दं आरो बे गोहोनि बिगुमायानो जाबाय 'बोराय बाथौ' । खायफायाबो बेखौनो God , आल्लाह , भगबान बायदि मुं होनानै सिबियो । गासैबो रोखोमनि दोहोरोमानो मोजांखौ गोबायो आरो गाज्रिखौ एंगारो । बे बिथिंनिफ्राय नायोब्ला सैथो आरो गेबें फोथायनायानो दोहोरोम होननानै बुंनो हानायनि लामा दङ । मखनो गोनांदि - सैथो आरो गेबें फोथायनायनि गेजेरजों लोगोसे बाहेरा मुलुगखौ मिथिनो सुबुं माहारिखौ बिथोन होनाय जायो । 
 दोहोरोमनि सोमोन्दै गोबां सान्थौगिरिफोरा गुबुन गुबुन बिबुंथि होलांदों । जेरै - 
 A . N . Whiteनि बायदिब्ला– " Religion is the vision of something which stands beyond , behind and within . " 
 Kant नि बायदिब्ला - Religion is the recognition of all our duties as divine commandments . " । 
 Gisbert आबो दोहोरोमनि बुंफुरलुखौ एरैबादि होदों - " Religion is the dynamic belief in and submission to God or whom man feels dependent . " । 
 Edward Taylor नि बादिब्ला - " Religion is the belief in spiritual being . " । 
 बर'फोरनि दोरोङारि एबा गुदि दोहोरोमा जादों बाथौ दोहोरोम । बिसोर सिब्राइ एबा बाथौ बोरायखौ देरसिन मोदाय महरै सिबियो । बे दोहोरोमखौ बर'फोरा मिथिसहायै सम एबा मुगानिफ्रायनो गोवसोरनि दोरोङारि खान्थिजों सिबिबोगासिनो दं| बाथौनि गुबै बाथ्राया जादों मोनबा सान्थौ आरो बोराय बाथौयानो गासैनिबो मिरु । बाथौ दोहोरोमाव हिन्दु दोहोरोमारिफोरनि बायदि मुसुखा फुजिनाय नेम गैया । नाथाय नखरफ्रोमबो बाथौ दोहोरोमारि फोरनि सिथ्लानि सा सानजा खनायाव गोथार सिजौ बिफांखौ बाथौबोराइनि जिउ गोनां नेर्सोन महरै गायसंनाय जायो । बिसोर मोदाय दावदायखौ सिबियोब्लाबो गिनानै सिबिया होननानै माखासे बाथौ सिबियारि सानसुमैफोरा बिबुंथि लाखिनायखौ नुनो मोनो । नाथाय दरंनि बर'फोरनि आसार फालिनायखौ नुनानै रेभरेण्ड चिडनी एडेला बाथौ दोहोरोमारिफोरखौ जिउ गैयै जिरादखौ सिबिग्रा