'सिमां नुहोबोबाय - बिसोरो उनाव जिबौ आरो मोफौ जाबोनाया बेसेबां दुखुगोनां आरो फोथायखेबस' । बे गावलायलायनायनिफ्राय गावबागावनि गोहोबोलोखौ थागोतसिन खालामनानै गुबुनखौ मिरौ - जिरौ खालामनो थाखाय गुबुन माहारि - जाय माहारिफोरखौ बर'फोरनि सुथुर सान्नानै लादोंमोन - बिसोरनि मदद लादोंमोन । आरो नुदों जे बर'फोरनि घिउ - माखनखौ बिसोरसो सेफोर - सेफोर खालामनानै जाहैदों । बर ' दैदेनगिरिफोरा बेखौ मोजाङैनो मिथिनानै लानाया गोनां जे - बानायनाय हासार ( Artificial manure ) जोंगायनाय मैगंनिख्रुइ गोबोर हासार ( Natural manure ) जों गाइनाय मैगंआ स्वाद गोनांसिन । दिनैनि दिनाव खौसेथिनि दोहौ फैनायखौ जों गोथार गोसो आरो Positive attitudeजों नाजावनानै लानांगोन । जोंनि गोसोआव सिखांनाय सन्देहफोरखौ ज्राब गारनानै हाबाफारियाव बाहागो लाफानांगोन । सन्देहआ जानो हागौ - जे बे हाबाफारिजों माखासे दैदेनगिरिफोरा फैगौ आसामनि बिसाइखथियाव गावबागावनि देरहानायनि लामा नागिरनानैसो बेखौ नाटक खालामफ्लादों । बेयो नाटक नङाब्लानो मोगथां गुबैमारब्ला बेयो बर'फोरनि मोनसे गिदिरथार मोनफुंनाय The greatest , finest and the purest achievement for Boro people . ओनथाय , गिनाय आरो सन्देह खालामनायबादिमारब्ला देरसिन फोलानाय गाज्रिसिन जेन्नाय the greatest falsehood and the greatest failure of the Bodo people . खौसेथिया गोरोबलायनायजों फैयो , गोरोबला - यनाया नागारलायनाय आरो नाजावलायनायजों फैयो - जायखौ इंराजीयाव बुङो - Compromise . खौसेथिनि बेन्दोङाव दिनै जाय दैदेनगिरिफोरा ज ' जाफैदों - बिसोरो थांखांनायफोरखौ निमाहा होलायखांनायनि उनावनो गावबागावनि गोबांखौनो एंगारलायनांगोन । एंगारलायनो आरो नाजावलायनो हायाब्लाथाय ( compromise ) - बेयो natural unification जानो नागरै artificial unificationसोबो जानो हागौ । फोजोबनायाव , बर'फोरनि गेजेराव गोरोबलायफिन्नाय , गोजोन आरो सुबुं धोन ( Human resource ) जौगानायजों लोगोसे Intellectual competition and debateखौ अां अराय हास्थायो । जोंनि जिउ आरो हारिनि रैखाथिनि थाखाय जोंनो खौसेथिखौ नांथारगौ ।