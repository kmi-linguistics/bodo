सावनाय , द'तमायाव माखासे उदखारि फ्रा हाथायसालियाव सिलायजों गावफुं लाबायनाय बेंतलआव थानाय Ex - BLT - नि बादाखौ सावनाय , बेंतलआव राइजोफोरनि दावरावखौ दबथायनो थाखाय पुलिस खुंथाइया साबा बर'गावथारनायजों लोगोसे Ex - BLT आरो NDFB ( ceasefire ) - नि गेजेराव जानाय दावराव - दावसिफ्रा गोजोनै थानो लुबैग्रा मानसिफोरखौ संखिखांहोदोंमोन । बेफोरखौ नुनानै बर ' थुनलाइ आफादआ प्रेस बिबुंथिनि गेजेरजों बेफोर जाथायखौ मानसि थैनाय आरो बैफोर जाथायफोरखौ Inquiry खालामनानै दायनिगिरिखौ नांगौबादि साजा होनो सरकारनि खाथियाव दाबि खालामो । बे बिबुंथिनि गेजेरजोंनो थुनज्लायनाय बिबुंथि - फिनबिबुंथि होनायनिफ्राय गोजानाव थानो हांख्रायो बयखौबो । 16 - 03 - 08 खालि द'तमायाव बर ' थुनलाइ आफाद आरो 47थि जथुम्मानि बान्जाय आफादनि गेजेराव जथुम्माखौ नोजोर लाखिनानै थासारिखौ लानानै बिजिरलायनाय जायो आरो 17 - 03 - 08 खालि क'राझाराव प्रेसमेलनि गेजेरजों मोनफ्रोमबो हान्जा आरो राइजो राजाखौ गोजोन थासारि लाबोनो हांख्रायो आरो 47थि बर ' थुनलाइ आफादनि जथुम्माखौ मोजाङै मोजां जाफुंसारहोनोबो बयखौबो खावलायो । 21 - 03 - 08 खालि बर ' थुनलाइ आफादनि हांख्रायनायाव बर ' माहारियारि आफादफोरनि गेजेराव जे . बि . हागजेर न'मायाव मोनसे जथाय मेल खुंनानै गुदिखिथा बिजिरलायनानै गोजोन थासारि लाबोनो बयखौबो हांख्रायो । शान्तिनि थाखाय असमीया आरो बर ' रावआव फोसावलाइ दिहुन्नानै खावलायनोबो थांखि लायो आरो बिदिनो फोसावनायबो जायो । लोगोसे बे सानखालिनो दावराव जानाय जायगाफ्राव दावबायनानै मेल खुंनानै गोजोन थासारि लाबोनो थाखाय हांख्रायनो आरो खावलायनो थांखि लायो । 30 - 03 - 08 खालि बाग्सा जिल्लानि मेदाघाट , अदालबारि , मुसुलपुर , बरबारी , बोरिमाखा , जपादं कुमारिकाटायाव हान्जादिंनानै मेल खुंनायनि गेजेरजों राइजो राजाफोरखौ गोजोन थासारिनि थाखाय सांग्रांथि लाबोनो नाजायो । बे सानखालिनो मुसलपुराव प्रेसमेल खुंनानै जोंनि थांखिखौ फोसावनाय जायो । आरो कुमारिकाटायाव सानसे सिगां गावथारजानाय - अखिल बसुमतारी ( गांबारि ) आरो कनक बर'नि ( हाजिरागामि ) न'आव थांनानै दुखु फोरमायहैयो । 20 - 09 - 08 : बाग्सा जिल्लानि बर'मायाव थानाय जिल्ला खुंगिरिजों बाग्सायाव जाबाय थानाय हिंसायारि जाथायफोरनि सायाव सावरायनाय जायो आरो बेफोरखौ हबथानायनि बेलायाव बर ' थुनलाइ आफादनि दाब दाब जायगायाव गोजोन दावबायनायनि बाथ्राखौ फोरमायो , बिथाङाबो जोंखौ हेफाजाब होनायनि बाथ्रा फोरमायो । बे सानखालिनो बेलासियाव बरिमाखा आरो बरबरि गुदि बर ' थुनलाइ आफादजों थासारिनि सायाव आलादायै सावरायनाय जायो । 21 - 09 - 08 : बे सानखालि गिबियाव मुसलपुर बाथौपुरि गुदि बर ' थुनलाइ आफाद आरो बाथौ आफादनि बिबानगिरिफोरजों थासारिनि सायाव सावरायनाय जायो । बेलासियाव मुसलपुर सरकारि जुनियर बेसिक फरायसालियाव बाग्सा जिल्ला बर ' थुनलाइ आफादनि दैदेननायाव मिरु आफादनि गोजोनदिं हान्जानि नुजाथिनायाव बाग्सा जिल्लनि आफद , गुदि बर'थुनलाइ आफादनि बिबानगिरि आरो सोद्रोमाफोर , लोगोसे सालबारि जिल्ला बर ' थुनलाइ आफादनि बाहाग लाफानायाव गोजोन थासारिनि सायाव सावरायनाय जायो । बेनि उनावनो मुसलपुर आइ . बि . आव बि . टि . सि . नि मावफुं सोद्रोमा - हितेश बसुमतारीजोंबो थासारिनि नाजानाय जायो । 25 - 09 - 08 : मिरु बिबानगिरिनि जथुम । जे . बि . हागजेर न'मायाव जानाय बे जथुमाव NDFB ( ceasefire ) मिरु सोरखारनि गेजेराव हाथेर दोनथ'नाय गोरोबथाय 30 -09 -08 -खालि जोबनानै थांगोन , बेखौ फोलावनानै होनाय आरो NDFB (ceasefire ) - जों थाबैनो साव -