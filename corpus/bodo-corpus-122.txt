 " हांमा " 
 हांमाया अांजों लोगोसेनो हायार सेकेण्डारि सेथि बोसोरनि मुं थिसन जेन्नाय सिनायथि लोगोजोमोन । अां हायार सेकेण्डारिखौ नैथि बाहागोआव बारग'नानै आसाम रेजिमेन्टआव आरमि साख्रि मावबो गासिनो । दिनैजों बोसोर थाम जालांबाय । बिखौ लोगो मोनजेन्नायनिफ्रायनो जों सानैनिबो गोसोआ आलादा जालाङाखैमोन । जायनि जाहोनाव अां हांमाखौ हाबा लाथारगोन होन्नानै बोराइ बाथौनि सेराव समायखिरा लाबोनाया दिने बा बोसोर जालांबाय । बै बोसोरनिफ्राइनो आं नागालेण्डनि डिमापुरनिफ्राइ ट्रेन्सपार जाबोनानै अरुणाचल हादरनि टावां जिल्लानि सा– सोनाब चाइना बर्डारआव थाफैनाया बोसोरसे जालांबाय । 
 न'आव सुटि लानानै थांदोंमोनब्लाबो बिसोरनि न'आव खेबसेबो थांरोङाखै । बिसोरनि गामिया जोंनि गामिनिफ्राइ बाजि ड ' किल'मिटार सा–सोनाब जानगाराव । गाड़ि - मथरनि एसेबां सुबिधा गैया । मेइन लामानिफ्राइ आरोबाव बा किल'मिटार थाबाय लांनांगौ । बेकवार्ड गामि । दैमा - दैसा गंबासो नावजों बारनांगौ । दैज्लांआव थांथाव थारा । 
 आं हांमानो आंनि थानाय थंखौ दासिमबो हराखैमोन । आगोलावबो हरफेराखैमोन । गुबुनफोर बाइदि आं दिनैसिम मबाइल गंसेखौनो बायना लानोरोङाखै । मानोना मबाइल लाबोला गोसोखौ