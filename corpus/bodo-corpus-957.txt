मोन्दांजायै बियाद - सानसुमा खुगुर ब्रह्म - सुबुंनाव सुबुंथिनि अांखाल दोहोरोमाव दोहोरोमनि जेथो नङाबा खंख्ला गोरबोआ गोरबोनि दरखं - दरखं बिबायारि जानांनाय नङामोन जोंथ ' गाव - गावखौल ' मिथिखायो - जायखौ सिमान जानांगौआव रावहाबो लाजिनाय थानाङा लाजिनाय थानांगो - जायफोरा बयखौबो मिथिनो सोलोङो आखाइजोें आखाइ हमलायना गोदोना गोबालायनायानो जोबथा नङा जेराव मेगनजों मेगन नोजोंरै गुस्थिजों गुस्थि फोनांनानै बिखाजों बिखा गोरबबाबो मोनहास'आ गोरबोआ गोरबोखौ लोरबांथि असिलायै जोंनाव बाहा बोयो - मोन्दांजायै बिदाय जाय जोंखौ सान - हर जाख्रेबो जाख्रेबै - जाख्रेबै बेंगुरा खालामो । रंगिना सैनाय - एन फेरेंगा दाव - रंगिना नोंनि गोसोआ मादि महिना हायना गोनां मेगननि फाव नोजोरजों उसु - खुथु खालामनाय बायगर गोसोजों मादि गोदै खबामनि फिथिखा बोहैहोयो अराय आंनि गोर्बो बिखायाव नों सैनाय ? नायबाय थानो लुबैयो गोसोआ नोंखौनो नागिरबायो मोनथिया आं गावखौनो जाबायो मानो बिब्दि नोंनि हाबिलायावनो . . . नों गैयामोनब्ला जागौमोन मा सामलायनो गोसोखौ हागौमोनदा . . . मिजिंक गोसोनि सेर - सेर जावलियानि मुसुखाबादि आंगोर मोन्दा साया - माया गोब्रामाफ्लांगौमोन खोमा नोंखौनो नागिरै थाखोमा - थाखोमा । सिमांनि राइजो बारै हरै मारुआव गसंनानै ; नोंनिनो मुङै खन्थाइ सुजुगौमोन खोमा . . आंनि जिउआव नोंनो गिबि आरो जोबथाखा ; आंनि सैनाय रंगिना नोंनो आंनि गोर्बोनि बियाद जिउ सना ।