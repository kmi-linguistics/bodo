लाङो । देवस्रिआबो लासैनो दैनिफ्राइ बोरिआव गाखोना बोराइ बाथौनि उन उन थाङो । दान्दिसे उनाव सिंनिफ्राय देवस्रि आरो खुबिरनि मिनिनायनि देंखो रिखांफैयो । लासैनो गोमालाङो । खाथिनि बिफाङाव बानानै दावथुनि जुगु - गु जुगु - गु गाबनाय आरो बिरब्राबनाय खोनानो मोनो ] [ फैसालि गोग्लैयो ] ( नुगाथाम ) [ दुब्लिबारि । सानआ एसे देदेनहांबाय । खुबिरआ खर'आव खफ्रि फिसा हमना आलि खोबाय थादों । बे समावनो देवस्रिआ खारस्रो खारस्रो खुबिरनि खाथिआव गसंफैयो आरो खुबिरखौ गोमोहाब नायो । बेखौ नुना खुबिरआ खदाल जावनायखौ दोनथ'ना बुङो । ] खुबिर : देवस्रि , नों बिलोआव मेथाइ रोजाबदोंमोन नामा ? देवस्रि : औ । खुबिर : जोबोर रैसुमै खोनाथारदों । देवस्रि : नाथाय नों बिलोनिफ्राइ माब्ला फैब्रबखो ? खुबिर : बिलोआव ? बिलोनिफ्राइ फैनो ? ? देवस्रि : औ । दासो बिलोआव थांना आंखौ लोगो हमनाय मानसिआ माब्ला फैब्रबखो ? खुबिर : आंथ ' थाङाखै । आलिसो खोनाय बहर अांहा । अां मानो बिलोआव थांनो ? देवस्रि : दासो थांनायालाय सोरथोमोन बिदिब्ला ? खुबिर : अां माब्ला थांखो ? देवस्रि : फैनाय बिदिब्ला बिलोसिम , सानैजों थांना नायब्रबनो । खुबिर : अां नाया । नों हार्सिं थां । नोंबा सोर हौवाखौ नुदोंमोन । नायना फै थां । [ देवस्रिआ हाखु - दाखु खारलाङो । खुबिरआ बि थांनाय फार्से नायहरो आरो उनाव आलि खोफिन्नो हमो । दान्दिसे उनाव देवस्रिआ हाबबोयो आरो खुबिरआ बुङो । ] खुबिर : लोगो मोनफिनबाय ?