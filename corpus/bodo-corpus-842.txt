गिबियावनो गाहाइ सुजुगिरि , दोहोरोम गुरू आरो ब्रह्म दोहोरोम सामलाइ आफादनि सिम गोदान बोसोर 2010 इं माइथायनि गाहाम हामलायनायखौ जासिबाय । फैगौ 2010 इं माइथायनि जानुवारि दाननि 22 , 23 आरो 24 अक्ट ' आव बागसा जिलानि सुक्लाइ नोगोराव सानथामनि मेहेरगानां हाबाफारिजों ब्रह्म दोहोरोम सामलाइ आफादनि 35 थि बोसोरारि जाथुमाखौ राइदाव आफादा सुफुंनायजों लोगोसे " जोहोलावफुरनि थान्दै " मुंनि बिसम्बि दिहुन्नो लानाय खौरांखौ मोननानै अां जोबोद गोजोन्नाय मोन्दों । मिजिंथियो नोंथांनि सोरजिलु आखायनि रेबगनजों सुजुनानै दिहुन्नो लानाय बे बिसम्बिआ दोहोरोम गुरुफोरनि लिरनाय मोजां मोजां बानबुंथायफोरजों आबुं जागोन आरो बर' समाजखौ फोसाबनाय , बर' राव , थुनलाइखौ गेवलांसार होनायाव मदद होगोन लोगोसे गोदान आरो गोजाम लिरगिरिफोरनि गोर्बो इसिंनिफ्राय बेरखांनाय सोरजिलु लिरबिदांफोरजों साबना - हामनायै ओंखारगोन आरो बयजोंबो अनसायजागोन । 
 जथुमा आरो " जोहोलावफुरिनि थान्दै " बिसम्बिनि जाफुंसारनायखौ हास्थायनानै गाहाम हामलायथि हरबाय ।