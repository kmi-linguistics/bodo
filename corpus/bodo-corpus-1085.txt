 " नों जुदि आर'ज गाबो , नोंनि गासैबो जेंनानि राहा - लामा ओखारो । " - दानिया आर'जनि गोहोया माखौ बुंनाय जादों । आर'जखौ माबादि खालामनांगौ आरो बिनि गोहोमा मानसिनि सान्नाय हनायखौ बेसेबां थोंगोर बा जाफुंसार होनो हागौ । आर'ज होन्नानै बुङोब्ला सासे सुबुंआ जेब्ला गावनि गोसो देहा होसारनानै मोनसेल ' सान्नायजों आफा अबं गसाइनो गावखौ गथायना होयो । आर'ज गाबनायनि गेजेरजों सासे सुबुंनि गोसो देहा गासैबो सांग्रां जायो आरो माबा नङा माबा मोनसे नोंनि सान्नाय हनायफोरा जाफुङो मोनसेल ' गोसोजों गसाइखौ आर'ज गाबोब्ला जायखि जाया जेंनायानो जाफुङो बे बाथ्रानि फोरमान बांसिननिनो मोन्नो हायो । आथिखालाव मानसिया गोदोनिफ्राइ बांसिन आर'ज गाबनायाव गोसो होसिन्नाय नुनो मोन्दों । मानोना आर'जनि गोहोमाव मानसिनि मावफुंनो हानाय गोहोया बांसिनो होन्नाय बाथ्राखौ मोन्दांनो हादों । आर'जनि गेजेरजों बिथांमोना खायसे ओरैबाइदि गोहो मोनफुंनो हादोंदि जायफोराव सोरजिथायनि सोमोन्दै सिगां बिथांमोना जेबो सान्नाय गायैमोन । बे गोहोखौ दा बिथांमोना गावनि खामानियाव बाहायदों । बाथौ दोहोरोमा जा मोनबा सानथौजों आबुं आरो बाइदि बिथिंखौ बा सान्नायजों