ब्रह्म धोरोम सिबायारि बिथांनि मुंखौ अां दिन्थिनो हास्लाबाखिसै निमाहा होदो । मेलखौ गाहामै गाहाम दैदेनलांनो हायो । जैगोनि नेम गोदोनि आरो दानि प्रसाद होनायफोरखौ सोंनाय फिननाय जालायो उनावहाय प्रसार संसतनि सणाराम ब्रह्म बाबा , मनमहन ब्रह्म , तरनि बसुमतारि बाबामोनहा मेलनि राइजो राजा आइ बाबा मोनखौ बुजायो आरो दुलाराय आसामयाव ब्रह्म धोरोमनि नेम - नितिखौ थिग खालामनो थाखायनो प्रसार संसतआ दावबायदों । प्रसार संसतआ बेफोर रिपर्तफोरखौ लांनानैसो सेमिनार खुंगोन होनानै आइ बाबामोननो फोरमाय बोदों । जोबथारनायाव पर्बतजरा हालामनि आइ बाबा राइजो राजाफोरजों बिदाय लानानै कक्राझार जिला फारसे दावबाय लाङो । कक्राझार जिलानि दतमा एलेंमारी गामियाव 28 तारिख मोनाबिलि समाव प्रसार संसतनि नेहाथारि बाबा बुध्ददेब नार्जारीनि देरायाव हरसे थानानै 29 तारिख फुंबिलि समयाव दुमुरीगुरि बालांगा ब्रह्म जेवति आश्रमयाव दावबायरिफोरा नुजाहैयो अब्ला बे ब्रह्म जेवति आश्रमनिनो आफादगिरि नेहाथारि आश्रमनि पुजारी आरो लोक्षी फुजा मेलानि बान्जाय आफाद , गोबां सोद्रोमा बाबामोनखौ लोगो मोन्दों । दसेनि सावराय मेलय़ाव मिथिनो मोननाय बादिब्ला ब्रह्म धोरोमखौ जौगासार होनो बोसोरै बोसोरै लोक्षी फुजा फोरबोजों लोगोसेयै अखन्द जैगो लाखिनानै लक्षी मेला खालामबोगासिनो दङ होननानै दावबायारिफोरा मिथिनो मोनो । बिनि उनाव दुमुरिगुरि बालांगा ब्रह्म जेवति आश्रमनिफ्राय आइ बाबामोनजों बिदाय लानानै बे दिनावनो बेलासनि 2 रिंगायाव गसाइगाव बिनाखाता ओन्सोलनि ब्रह्म जेवति आफादनि आफादगिरि नेहाथारि लाइमोन आफादनि आफादगिरि नेहाथारि गासिबखौबो लोगोहमो । फारियै ददिराम ब्रह्म बाबा , करुणा ब्रह्म बाबा , बिस्वनाथ ब्रह्म बाबा , बिद्दा ब्रह्म बाबामोनहा दावबायारिखौ बरायो आरो थानाय उन्दुनाय जानायनि थाखाय बाबा करुणा ब्रह्मनि देरायावनो हरसे थायो । बिनि अखानाइयै 30 तारिख फुंबिलि समाव दावबायारिफोरा बिनाखाता ओन्सोलनि ब्रह्म जेवति मन्दिराव फुंनि निथक्रिया जैगोखौ आइबाबा मोनजों बाहागो लाफायो । जैगोखौ दैदेनो बिनाखातानिनो ककराझार जिला ब्रह्म धोरोम आफादनि लेङाइ आफादागिरि मुश्री दधिराम ब्रह्म बाबाया । फुंनि नितक्रिया हुम होनाया जोबनायनि उनाव दावबायारिफोरा गसाइगाव तावनाव दसे नाइगिदिं बाइहैयो बेसमावनो मुश्री जहर ब्रह्मखौ नागिरनानै लोगो हमो । ब्रह्म धोरोमनि गां 6 बिजाबनि सोमोन्दै बे बाबाखौ लोगो हमनाय जादोंमोन । बिनि उनाव दावबायारिफरा गसाइगावनिफ्राय फैफिननानै साननि 12 बाजियाव बिनाखाता आन्सलिक ब्रह्म मन्दिरनि जिरायसालियाव नेनानै थाबाय थानाय राइजो राजा आइ बाबामोनजों नुजाहैयो , लोगो लोगो धोरोम मेल सावरायनाइनि आगोल राजहवा हुम जैगोखौ आइ बाबा मोनजों दावबायारिफ्राबो बाहागो लाफायो । जैगोखौ दैदेनदोंमोन बाकसा जिला सिमला , हजुवानि पुरहित मुस्री राम महन ब्रह्म बाबाया । जैगो जोबनायनि उनाव राइजो राजा आइ बाबामोनजों धोरोम सावराय मेल जायो । लोक्षीफुजा फोरबोनि थाखाय गाबागाव न'खर न'खर जैगो होस्रांनायलाय मेलयाव नुजाफैनाइया एसे खम जायो । मेलखौ तेबुल तक बादियैनो सावराय लायनाय जायो । मेलयाव बाहागो लाहैनाय बिनाखाता हालामनि ब्रह्म आश्रम आफादनि आफादगिरि , नेहाथारी लाइमोन आफादनि