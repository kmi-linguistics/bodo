थायो । बेयो गन्थंनि बोहैनाय बार जिव गोहोखौ बोथ्रमोब्ला जिबिया थैयो । बियो जायखौ फोथैयो बियो थैनाङो जायखौ फुथुयो बियो उन्दुनाङो । जायखौ सिरि मोनहोयो बियो सिरि मोनो । सिरि मोन्नानै गोहो एबा गोहोथि मोन्नानै बेबहारिक आरो पारमार्थिक हाबा मावो । बियो नुजायै बुंसहायै खोमसि हर आरो बुंथिथाव नुजानाय भाबै स्रां - स्रां सान महर बिथिङाव मोन्नैबो गिबि । बिनो नुजानानै थाखानाय , नुनो मोननाय नुनो मोनै एबा कारन , सुक्म , स्थुल हिन्जाव हौवा , थाबायनो गोरों रोङै गासिबो मुलुग जिबिखौ लानानै सैखात आबुङै नुजासारनाय । बेयो स्थुल रुबै स्थुलनि गेजेरजों सुख्मखौ सुख्मनि गेजेरजों हाबा मावदों । थामहिनबा स्थुल ( गथा ) बहुम आरो दै महरै आदार उजिहोनानै सांग्रां जिबिफोरखौ स्थुल भाबै रैखा खालामदों आरो सुख्म अखाफोर सान नारायान जोंमा महरै जिबिफोरनि गथा देहाखौ आरो सांग्रांथिखौ सुख्मभाबै फालिदों , रैखाखालामदों आरो जुदा नङै हिसाबै गियाननि गेजेरजों जिब , ब्रह्म मोनसेल ? मोन्दांहोनानै बारगसार महरै आलो गोजोनै लाखिदों आरो कारन महरै गासिबोखौनो लानानै सानफ्रामबो नुजानानै थाखानाय , नुजासारनाय बियो बयबो हारिनि आंगो बेहा रावबो मालाय एबा अांगो गैया । बियो बयनिबो आंगो । बियो बयनिबो उपकारि , राहागिरि बयनिबो गोनां । बियो सोरबा जाथि एबा हारि समाजनि नङा ।