right बाथ्राया रोखायै बेरखांदों होन्ना बुंजायो । उदांस्रिनि मोनथायखौ मोन्नो लुबैयै बे बुहुमाव रावबो गैया । खन्थायाव Humanism नि बाथ्राया रोखा जादों । खन्थाइगिरिया उदांस्रिनि मोनथायनि फारसे गोसो थियारि फोथायथि दङ । बे बाथ्राखौ खन्थाइनि जोबथायाव हमदां हायो जेरै - हे उदांस्रि ! नोंखौ मोजां मोनो . . गोरबोनि हांदुं थैनाइ सिमां मोगथां खालि उदांस्रि खालि उदांस्रि गोरबोनि थैजों लिरगोन उदांस्रि । जिउ थासेयाव उदांस्रिनि मोनथायखौ मोन्नो थाखाय हांखुर जानाय बाथ्राया ( खन्थाइगिरिनि गोसो गोरबोयाव ) रोखायै ( स्रायै ) बेरखांदों । बिग्रायारि खन्थायावबो सुबुं जिउनि उदांस्रिनि थाखाय बिग्रायलु सानस्रिया रोखायै बेरखांथिनाय नुनो मोनो । गाव आंगो सान्ना ( Subjective ) बेरखांथिनाय बे खन्थाइनि गेजेरजों सुबुं जिउनि बिग्रायलु गोसोखौ फोजाखांनो हादों । खन्थाइनि गुबै आयदाया ( Theme of poem ) बिग्रायारि सानस्रिजों आबुं गोनां । आथिखाल सुबुं समाजाव बाइदि मैया इनाय अनागारि खास्रि बिस्रि लन्थंयै जिनाहारि खालामनायनि सोमोन्दै खन्थाइफोराव बेरखांनायखौ नुनानैबो स्रियै थाद'नाय , उदखारिनि बेरेखायै गसंथियैखौ दुखु दाहा फोरमायदों । खन्थाइनि जागाय जेन्नायावनो बेखौ हमदां हायो । जेरै - हे खन्थाइगिरि नोंनि खन्थाइ फरायदों अां नोंनि खन्थायाव अां आंनि न ' आंनि गामि फोथार उदां अखरां बोहैथि दैमा दैसा । आरो सान हर आं गाबदों मोदै हुगारदों रसानांदों लनथं जिनाहारि जिनज्रिजों जोबथेसालियाव थावबो . . . आं बिग्रायखाङाखै । दासिम गोबां सुबुङानो उदखारिफोरनि हेंथायै गसंथियाब्लासिनो स्रियै थागासिनो । समाज सांग्रांथि गोनां खन्थाइगिरि बिथां बसुमतारीआ बेनि फारसे सांग्रा जानो थाखाय खेंसालि खावलायदों फोरमायदों । खन्थाइनि जोबनायसिम बे बाथ्रायानो बेरखांथिदों । जेरै - 
उदांनि मेथाइ खनाखै इनाइनि हेंथायै गसंथेयाखै खर ' दैखाङाखै बाथ्रा बुङाखै फिरफिला दैखांना हज्रिखावाखै अर जोंखाङाखै आं । आं सोदोबजों खन्थाइगिरिया आथिखाल सुबुं समाजनि जायफोरा दासिम इनाय अनागारिनि बेरेखायै फंसेबो बुङाब्लासिनो स्रियै थाद'दों बिसोरखौनो फोरमायदों । अर जोंनायनि गेजेरजों गोसो साग्रिदथियै इनाय अनागारिफोरनि हेंथायै गसंथिनायखौ फोरमायदों । जारला खन्थायाव सुबुं समाजनि गैयारोङै गोरिब गुन्द्राफोरनि बाथ्राखौ