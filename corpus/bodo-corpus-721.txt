खन्थायगिरि आरो थुनलाइ सावरायगिरि Mathew Arnold नि रेबगनाव नुजाजेन्दोंमोन , बबेखानि बे सोदोबा गावनि ( Private ) लाइजामावसो जायगा लाजेनग्रोदोंमोन आरो जानो हागौ बे सोदोबा बिथांनि ओंथियै comparable महरैसो बाहागो लादोंमोनगोन । Mathew Arnold आ गाहायै बे सोदोबखौ बाहायजेनग्रोदोंमोनब्लाबो जों नाथाय आयारलेन्डनि सासे बिजिरगिरि ( Justice ) H . M . Posnett . ( Hutcheson Macaylay Posnett ) नि मुंखौसो बे बेलायाव अराय गोसोआव लानांगोन । बिथाङानो 1886 मायथायाव " Comparative Literature " मुङै गांसे बिजाब दिहुनदोंमोन । बे बिजाबावनो गिबियै थार रुजुनाय थुनलाइनि ओंथिया ओंखारजेनग्रोयो । बेनि उनाव बिथाङा 1901 मायथायाव " The science of comparative Literature " मुङै मोनसे रायथाय लिरबावो । बे रायथायाव बिथाङा रुजुनाय थुनलाइनि बिखान्थि महर बायदिनि सोमोन्दै गुवारै सावरायनानै होबावो । रुजुनाय थुनलाइनि सायाव बेनो बुहुमनि सिगांसिन मावजेन्नाय खामानि । 
 बे आयदाया थांनाय 20 जौथायाव भारत हादोरावबो जायगा लाफैयो । 1907 मायथायावनो भारतीय साहित्य परिषदआ गुरुदेब रबीन्द्रनाथ ठाकुरखौ Comparative literature नि सायाव बिबुंथि लाखिहोदोंमोन । बबेखानि इंराजी बे सोदोबखौ बिथाङा भारतारी रावाव बिश्व ' साहित्य होन्नानैसो बाहायजेन्दोंमोन । 
 बेनि उनाव 1956 मायथायाव कलिकातानि जादाबपुर मुलुग सोलोंसालियाव भारत हादोराव गिबियै रुजुनाय थुनलाइखौ मोनसे आयदा हिसाबै Syllabus आव सोस'न्नाय जायो । आथिखालाव मादुराइनि कामराज मुलुग सोलोंसालियाव इंराजी M . A . थाखोआव गांफा गांनै Paperनि रुजुनाय थुनलाइ आयदा दङ'सै । बबेबा बबेबा मुलुग सोलोंसालियाव M . Phil थाखोआव बे आयदाखौ सोनाय जादों । आसामाव गुवाहाटी मुलुग सोलोंसालियाव बर ' M . A . थाखोआव Comparative paper सोस'न्नाय जादों । बेयो जानो हागौ जोबोर गोजोनथावनि बाथ्रा । बे बेलायाव बे रोखोम रुजुनाय थुनलाइया असमीया थुनलाइयाव गैयानो होन्नानै Dr . Prafulla Kataki आ बुंदों । बिथांनि नोजोराव रुजुनाय थुनलाइ सावरायनाय बिजाबखौ दासिम मख'जाथावा Dr . Indira Goswami ( Mamani Raisom Goswami ) नि माधब कन्दली आरु तुलसीदासर रामायणर तुलनात्मक आल'चनाखौल ' बुंदों । बर ' रावआव थुनलाइनि रुजुनाय गैथ'वा नाथाय असमीया आरो बर' , गार ' आरो बर' - राभा आरो बर' , आरो गुबुन बिनानाव राव दालाइफोरजों रुजुलायनानै लिरनाय लिरबिदांफोर गोबां दङ'सै । 
 सोनाबारि हादोराव बेनि अरथाया द्लाम जाबायब्लाबो बेनि थांखि , बिखान्थि आरो मह'र ( shape ) फोरनि सायाव दान्थे - बिदान्थेआ जोबनानै थाङाखै । अब्लाबो माखासे गाहाय गाहाय खोथायाव गोरोबसे जानायखौ नुनो मोन्दों । 1968 मायथायाव Rene Wellek आ रुजुनाय थुनलायनि थांखियै एरै बिबुंथि होदों - 
 " It will study all literature from an international perspective , with a consciousness of the unity of all literary creation and experience . In this conception . . . comparative literature is identical with the study of literature independent of linguistic , ethnic , and political boundaries . It cannot be confined to a single method : description , characterization , interpretation , narration , explanation , evaluation are used in its discourse just as much as comparison . ( Depicted from तुलनामुलक साहित्य ' . . Dr . Prafulla Kataki . ) 
 रुजुनाय थुनलाइनि अरथाया जोबोर गुवार बे थुनलाइनि गेजेरजों फरायथाय लानाय समाव गोबां