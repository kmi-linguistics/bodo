रुंसारि रति सरगियारीनि बाथ्रा रायखांब्ला हारिमु गुरु एबा कलागुरु बिष्णु राभानि मुंखौ रायखांफानांगौ जायो । रति सरगियारीखौ बिष्णु राभानि साया होन्ना मिथिनाय जायोमोन । थामहिनबा जेराव राभा बेवनो सरगियारी । सानैबो नागारलायनो हायै लोगोमोन । जायखि जाया हाबायावनो राभाया सरगियारीखौ लाफाना मावफुनायमोन । सासेखौ नागारना जेन ' आस'खान्दा । सासेआ सासेनि सि एबा जिउमा । 
 समाज सिबियारि रति सरगियारी : - 
 ( जोनोम 1918 माइथाइ । थैनाय 1995 माइथाइ 2 मार्च ) रुंसारि रति सरगियारीया फरायसा समनिफ्राय आरो थैनाय समसिम मोनफ्रोमबो आफाद - फसंथानजों नांजाबफाना हाबा मावनायमोन । बैफोर आफाद फसंथाननि गायसंगिरि आरो दैदेनगिरिनि बिबाना रुजुनना हाबाखौ जाफुंसारहोनायाव गाहाय मावथिनि सिनायथि होनायमोन । बिथाङा 1963 माइथाइयाव गायसंनाय दीधेली गोजौ फरायसालिनि दैैदेन्नायाव आफादनि नेहाथारि आरो आफादगिरि बिबान रुजुन्दोंमोन । थैनायनि सिगांसिम बिथाङा बे बिबानाव दंमोन । सरगियारिया बर ' थुनलाइ आफादनि मावफुं आफादनि सोद्रोमा , टिहु गान्धी भवन , टिहु शस्थरीय संगीत महाबिद्यालयनिबो मोनसे समाव बोसोनगिरि आरो सोद्रोमा जादोंमोन । सेंग्रा बैसोयावनो आर . सि . पि . आइ ( RCPI ) हान्जानि दैदेनगिरि बिष्णु प्रसाद राभा , नबीन