सोलोंथायनि हाबाफारिफोराव गोबां लबिया दालालि ओंखारबाय । बिनिखायनो दा गुबै सोलोंथाय एबा कुवालिटि एडुकेसन मोननोबा सोलोंथायनि फारसे भावखौ सोलायथारनांगोन । साफ्रोमबो बुजिनांगोन दि सोलोंथाय मानि गियान आरजिनाय , रोंगौथि बुथुम्नाय , गावनि स्खिलखौ बांहोनाय , सैथो - न्यायजों खामानि मावनाय आरो गावखौनो समाजनि सासे मोजां मानसि महरै दाना लानाय । फरायना मोननाय गियानखौ जिउ खांनायनि गुबै खामानियाव बाहायनांगौ । फरायसा सम जोबनायनि उनावबो जों फरायलुनाय हुदाखौ लाखि नांगौ । 
 हाबा मावनायनि फारसे जाय Attitude खौ लानानै जों सोलियो बेखौ सोलायथारनांगोन । हाजो - हायेनआव , गुगु - गागा मावसोमना जाबोनाय बर ' माहारिया गुबैयै बुंनो थाङोब्ला अलसिया नंङामोन । नाथाय आथिखालनि रांखानथि समाजारि बिखान्थि ( Socio - Economic System ) जों लोब्बा लाखिनो गोनां जानायाव आथिखालनि सुबुंफोरा गोबाङै अलसिया मावनो बानाय जानायखौ नुनो मोनदों । जौ - बेदरजों गोपबना नोरजिया जानानै गोबां सुबुंफोरा मुरु लांबाय , सोरबाबा ज्रय रानलांबाय , सोरबाबा बुगब - बुगब बुनानै हालि - हालि फारि - फारि , रोनदा रोनदि थैलांबाय । खायफाबा लोथो लोथो थालिर - गय बिफांनि एमफौफोर बायदि मानज्रं बायनानै दाबखा गुदियाव फैयो फुं आरो बेलासि समाव । साना हाब्ला