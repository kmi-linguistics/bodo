मोनसे 'सुर्बुनि जांखिखांनाय ' हाबाफारि लानाय जायो । बे हाबाफारिखौ बागसा जिल्ला , बरमायाव लानाय जायो । हाबाफारियाव रोजा रोजा राइजो - राजाफ्रा बाहागो लानानै आबुडैजाफुसारहोयो । 
3 मार्च 2011 , धोरोमगुरु आरो दैदेनगिरिफोरनि जथुमः सिरां जिलानि गाहाइ मावखुलि काजल गावआव दुलाराय बर'फरायसा आफादनि बानजायनायाव धोरोमगुरु आरो दैदेनगिरिफोरखौ लानानै , An InteractionSession with Religious Leaders on Effective Social Change , Through Spiritual Impacts आयदानि सायाव गुवारै सावरायनाय जायो । बे सावरायनायाव गुबुनगुबुन धोरोमारिनि धोरोमगुरु आरो दैदेनगिरिफ्रा बाहागो लानानै सावरायनायखौ मोजाडैनो जाफुसार होयो । गासैबो हाबाफारिखौ आफादगिरिनि मासि लानानै दैदेनो दुलाराय बर ' फरायसा आफादनि आफादगिरि मुस्रि प्रमद बर ' अा । 
6 मार्च , 2011 , केबिनेट मेलः आफादनि आफादगिरि मुस्रि प्रमद बर'नि आफाद दैदेन नायाव बड'फा हाउस , कक्राझाराव मोनसे केबिनेट मेल जानानै थाडो । 
9 मार्च , 2011 , सावरायमेलः - अदालगुरि जिलानि सिङाव थानाय कलागुरु बिष्णु राभा कृष्टि संघ , अदालगुरि टाउनाव , A sharing and understanding on RTEAct . आयदानि सायाव मोनसे गोनां सावराय मेल खुनाय जायो । ओनसोलनि गोबां गोरों - गोरा सोद्रोमाफोरनि बाहागो लानाय बे सावरायमेलाव जिलानि बेंगिरि मुस्रि थानेस्वर मालाकार , ACS आरो NCPCRनिफ्राय नुजाफैनाय आलासिफोर फारियै Sriranjni Vddiraj , Project officer , RTE , NCPCRआरो Mrs Kiran Bhatty , National Co - ordinator , RTE , NCP CR बिथांमोनहाबो आयदानि सायाव रोखायै फोरमायनानै होयो । सावराय मेलखौ आफादगिरिनि मासि लानानै दैदेनो दुलाराय बर'फरायसा आफादनि आफादगिरि मुस्रि प्रमद बरआ । 
10 आरो 11 मार्च , 2011 , मावथि जथुमः दुलाराय बर'फरायसा आफादनि लाखानाय थांखि बादियै धेमाजि जिलानि सिडाव थानाय दख'रा आफादनि मावथिफोरखौ लानानै फारियै , सिमेन चापरि , चिलापथार आरो कपाटनि ( गगामुख ) आव मावथिफोरनि जथुमखुनाय जायो । 
14 मार्च , 2011 , बर'थुनलाइ आफादजों सावरायनायः दुलाराय बरफरायसा आफादा कक्राझाराव थानाय बरथुनलाइ आफादनि गाहाइ मावखुलियाव बर'थुनलाइ आफादनि दैदेनगिरि फोरजों बर'बिजोंनि थाखाय आलादा बिथोनख ' थिसन्नाय आरो बर बिजों फरायसालिफोरनि जेंनानि सायाव गुवारै सावराय लायनाय जायो । 
16 मार्च , 2011 , एन . एस . एफ . जों सावरायनायः दुलाराय बरफरायसा आफादनि आफादगिरि मुस्रि प्रमद बर'बिथांनि दैदेन नायाव नागालेण्डनि कहिमायाव एन . एस . एफ . नि दैदेनगिरि फोरजों सावराय लायनाय जायो । सावराय लायनायनि गुबै थांखियानो जादों मोननै फरायसा आफादजों गाहाइ सोमोन्दो लाखिनायजों लोगोसे नागालेण्डआव राइजो जानाय बर कछारिफोरनि , रैखाथिनि थाखाय । -