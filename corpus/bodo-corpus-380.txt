थांना थानायनि सिनायथि , बाथौ दोहोरोमनि सिबियारि बर हारिनि गोग्लैसोनायनि गुदियावनो बे हारिया बाथौ दोहोरोमनि जिवारि गियाननि आंखाल , बे हारियाव थाना सानसुमै मेलेमजिबि , दैदेनगिरि , राजखान्थिगिरि , लेखा गोरों सुबुंफोरा बाथौ दोहोरोमखौ सिबिनो बावगारनाय , गुबुन दोहोरोमाव बारस्लायलांनाय फोरानो बाथौ दोहोरोम थैलांनायनि गुबै जाहोन । बाथौ सिबियारि बर ' हारिखौ खौसे खालामफिन्नानै मुलुगाव बाथौ दोहोरोमनि आदर्श , निति , सान्स्रिखौ मुलुगनां खालामनायनि मैखोम खामानि मावनायनि मावबिथांखि लानाया गोदान जोलैफोरनि हाबा जानांगोन । सैथोआनो इसोर , धोरोमा मानसिनि गेजेराव खौसेथि लाबोयो , फोरेसेथिं अदोहोरोमा खौसेथिखौ सिफायो , दोहोरोमा मानसिखौ इसोरजों दोंसे दुरुंनि दौलेङाव खानानै दोनो दोहोरोम फोथायनायनि गेजेरजों मानसिया मुलुगाव थांनानै थायो । - दोहोरोमा मा ? दोहोरोमा मोनसे खान्थि , सुबुं थुबुरमा सैथोनि थार लामा , आखल आखु दानाय , आदर्श , खौसेथि , गोजोन , फोथायलायनाय , जौगानाय , गोरोबलायनाय , अनलायनाय , सिबिलायनाय , निमाहा होलायनायनि मोनसे बिजों एबा खान्थि । एसिया हादरमानि अनगायै मुलुगनि खना - खनला थानाय हादोरफोराव मुलुगनि गोजामसिन बाथौ दोहोरोम सिबियारिफ्रा खौसे जाफिन्नानै बाथौ दोहोरोमखौ मुलुगनां खालामनायनि गोनांथार मावबिथांखि लानो हागौदा ? हायो । बाथौ दोहोरोमखौ नागारना बर हारिनि थामोन्था आरो जौगासारनाया माब्लाबा गोखों जानी हागौ दा ? हाया । बर'आ गावनि हारिखौ जौगाहोनो , दावगा होनो , मुलुगाव गावखौनो सिनायथिहोनो , गावनि आंगो बाथौ दोहोरोमखौ अनसायना बिखौ जौगा होनाया गोनांथार नङादा ? नंगौ । बर ' हारिनि बाथौ दोहोरोमखौ बुहुमाव गेवलांसार दोहोरोम , गेरेमा माहारि , गेदेमा माहारि आरो जौगाखां हादर दानायनि जांख्रिखांनाय आरो सोमावसारनायनि मुखुब हज्रिखावदों . . सोर दागोन गेवलांसार बाथौ दोहोरोम , गेरेमसा हारि , गेदेमा माहारि , जौगाखां हादर ? दानि ( BTAD ) नि खुगिरिफोर ? माहारियारि आफादफोर ? ना सोर ? जारिमिना मा बुङो ? जारिमिना मा फोरमायो ? बाथौ दोहोरोमा बरफोरनि ! बाथौ दोहोरोमानो मुलुगनि गोजामसिन गिबिसिन दोहोरोम । गुबुन दोहोरोम नङा । मुलुगाव हिन्दु , खृष्टान , इसलाम / मुसलमान , शिव , जैन , बौद्ध , शंकरिया , इहुदि , बैष्णब , अनुकुल , कृष्ण गुरु बाइदि दोहोरोम गैयामोन । नाथाय मुलुगनि गिबिसिन बाथौ दोहोरोमा गुबुन दोहोरोमनि मनग्लाबनायाव गोमालांनो हमबाय । बाथौ दोहोरोमनि जारिमिनखौ बुरखांफिननांगोन जों दा । बाथौ दोहोरोमनि गोमालांनो नागिरनायखौ बोखांफिननांगोन जों दा । बाथौ दोहोरोम नङाब्ला बरफोरा मुलुगाव सिनायथि गैया जोंहा दा । बाथौनि जारिमिन , सान्थौ , दिन्थि महर / Symbol सिबियारि , थाथौ , सैथोथि , गोथारथि , बोसोन , गोनोखोनि बिध्दानि बाइदि बाइदि गियाननि सायाव जोंहा गोथौयै गुवारै बिजिरनांगोन मिथिनांगोन एबा बाथौ दोहोरोमनि गियाननि गोथौ लैथोयाव जोंबो लोहाबनो सोलोंनांगोन हास्थायनांगोन जों दा । बर'नि रावखौ भारतनि दाइनथि सिदुलाव थिसन्नाय बाइदिनो दोहोरोमखौ भारतनि संबिजितआव थिसननानै मुलुगनां दोहोरोम महरै फालिहोनायनि मावबिथांखि लानांगौ जों दा । बाथौ दोहोरोमनि दोहोरोम बिजाबमा " बाथौ थान्दै " खौ एबा बाथौ दोहोरोमखौ मुलुगनां मिथिहोनो मुलुगनि गुबुन गुबुन राआव लिरनानै एबा राव सोलायनानै मुलुगनि गोजामसिन गिबिसिन बाथौ दोहोरोमखौ मुलुगनां खालामनांगौनि मावबिथांखि लानांगौ जों दा । मुलुगाव बाथौ दोहोरोमखौ फोसावनो एबा मिथिहोनो थाखाय दुलाराय बाथौ दोहोरोमारि गौथुम ( AII Bathou Religion Union ) एबा दानि दुलाराय बाथौ गौथुम ( Dularai Bathou Gouthum ) नि अनगायैबो बाथौ दोहोरोम आरो हारिमुनि आरो आबुं गियान थानाय सुबुंफोरखौ लानानै " मुलुगनां बड़ ' हारिमु फोसावदिं आफाद " आरो "बाथौ ट्रास " दानांगौनि गोनांथि दं जोंहा दा । बाथौ दोहोरोमखौ अराय गोजोर खालामनांगौनि