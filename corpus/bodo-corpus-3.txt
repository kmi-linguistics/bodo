 लाखिग्रोनांगोन आरो बै बिथाया गोगोम जानांगोन जाहाथे बे बिथायाव जों मसबुद न ' बां लुनानै थांना थानो हायो आरो उदाङै जेबो हेंथा गैया जासे रायजो जानो हायो । बिनि उनावसो जों जोंनि बिथायाव जोंनि राव , थुनलाय , हारिमुखौ उदां उदाङै फोथांना लाखिनो हागोन । नङाब्ला जोंनि हायावनो गुबुनासो जोंखौ सासन खालामहैनो हागौ बिखौ हले मिथिखा । 
 सोमावसारनायजों लोगोसे हारि दानायनि खामानिया बर'फोरनियाव बै समाव गोबां थाबथाबोदोंमोन आरो गोबां जेंनानि मोगा मोगि जाबोनांदोंमोन । नाथाय बर'नि सोमावसारनायनि हाबाफारि दिनैबो जोबनानै थाङाखै , बिदि होन्नानै जों हारि दानायनि खामानिखौ दोनथलांबाय थायोब्ला गोबां जेंनानि मोगा मोगि जानांगोन|बिनिखायनो दिनैनि बे बुहुमलुर मुगायाव जों सोमावसारनायजों समान समान हारि दानायनि हाबाफारिफोरखौबो लांफानांगोन । मोनसे हारिया जौगानाय मोनसे सारियाव सौहैनोब्ला जाय सुबुं सम्पदफोरनि गोनांथि बै सुबुं सम्पदफोरखौ सोरजिनानै लानांगोन आरो बिजों लोगोसे हारिनि राव , थुनलाय बायदि बायदिफ्राथ थाखाबायानो । बिनिखायनो दिनैनि जोलैया आलादा रायजो दाबिनानै सोमावसारनायनि हाबाफारिफोरजों लोगोसे हारिनि नांगौ खामानिफोरखौ मावलांबाय थाफानाया गोनांथि दंसै ।