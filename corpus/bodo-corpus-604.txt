मानसिनि गोसोसिंनि सान्नाय हनाय आरो लुबैनायखौ फोरमायनो नाजानायानो बयनिख्रुयबो देरसिन गोहो आरो बे सोदोबानो जाबाय राव , बे सोदोब रिंसारथिखौनो ब्रह्म बुंनाय जायो । खुगाजो रायज्लायनाय बै सोदोबनि गुथाल एबा रिंसारथिनि दारैनो गुबुना गुबुन सासेनो गावनि गोरबो इसिंनि सान्नायखौ फोरमायो । बुहुम नाङैनो दिनै खायसे राव फोरा मिथिस्लाबाजासे गाहाय फारसेथिं ओंखारख्लाय बोनाया मोनसे गिथाव खैफोदनि इंगित दिनथिदों । बुहुमाव फारि फारियै गोमाबोदोंसै माखासे हारि - हारिसाफोरनि रायज्लायनाय अांगो असे राव । खोनानायाव जाथावैब्लाबो बिजिरगिरिफोरनि बिजिर नानै मोन्नाय गुमुर बाथ्राफोरा रोखा स्रांआव फैदों , मानोना गोबां रावफोरानो 14 ( जिबै ) साननि उन - उननो बैफोर रावफोरा बुहुमनिफ्राय लासै - लासैनो गोमा लांनो हमदोंसै । 
 जायखि जाया मोनसे हारि एबा जनगष्टिनि गावबा गावनि रावफोरजों जयै सिथाबनानै हारिमु आरो थुनलाय । मोनसे हारिनि रावा गोमा लाङोब्ला बुहुमाव सिनायथि गैया जायो आरो गावखौनो गाव गेरेमसा हारिनि सासे सुबुं बुंनानै लानो बिथा गैयै जायो । हारि राव आरो हारिमु गोमा लांनाय मावखिनथिफोरा बुहुमनि जारिमिनाव गोबां दं । मोनसे हारिनि रावा मानो आरो मा बोरै गोमा लाङो बेफोर सान्नो गोनां आयदा । नाथाय गुबै बाथ्राया जाबाय मानो गोमा लांखो बेफोर रावफोरा । 
 बध दरानि रावबिजिरगिरि आरो फोसावदिं मिरुआ गोबां समनिफ़ायनो बे अायदानि सायाव नायबिजिरनाय खामानिखौ दिनैसिमबो मावबो गासिनो दं बे आफादनि फोरमायनाय बाथ्राफोरा जों गोबां गोरों सुबुंफोरखौ सान्नो गोनां खालामदों । आफादनि फोसावनाय बायदिब्ला 1961 मायथायाव भारत हादतआव थांनानै दंमोन 1 , 100 था राव । नाथाय बा बोसोरनि गेजेरावनो अरायसमनि थाखाय गोमा लाङो 220 था राव । बै रावफोरखौ फिन फोथांनानै लाखिनो थाखाय आफादा नारा - नाथा नाजाबोदोंब्लाबो गोबां रावफोरखौ फोथांनानै लाखिनायाव जाफुंसार जानो हायाखै । दानिया सोंलु बेरखांङो जायखि जाया हारि जनगष्टिनि रावफोरा मा जाहोनाव गोमा लाङो आरो मानो । गोमा जेन्नो हमो । बुंनो गोनां जे अघरि जनगष्टि आरो आदिबासि हारिनि जुग जुग