बै समावनो बेसेबा सिगांखामोन होनजायो । बिथांनि सान्थौ आरो आदर्शआ बेनो मोनदि बर'फोरनि गांनाय उखैनायखौ एसेब्लाबो फोजोबनाय । बियो सान्दोंमोन बर'फोरखौ मोनसे सोरजिथाय गोनां हारि दानो , थुलुंगा गोनां हारि दानो , दिहुन्थाइ गोनां हारि दानो , गियानजों बुंफबनाय हारि दानो थाखाय सिमां नुदोंमोन । बिथांनि सान्थौ आरो आदर्शखौ मिथिनोब्ला मानगोनां मुस्रि बिद्यासागर नार्जारी लिरनाय 'बड'फानि जिउ आरो सान्थौ ' बिजाब जानांगौ बारा गोसोआव गैबांला आरो ड . सुबुंसा मोसाहारी दिहुननाय बिजाब 'बड'फानि लिरबिदां'आव मोन्नो हायो । गुबुन - गुबुन समाव गुबुन - गुबुन खुगा लाइसिफोराव नुनो मोनो बिनि लिरबिदांखौ । बियो हारिखौ बेसेबां गोरबो बिखाजों मोजों मोनोमोन । मोजों मोना मोनब्ला गोवनि बेसेबा मोजां सोख्रिखौ गारनानै हारिनि बारसोमनाय नङामोन । गुबुनफोर बादिब्ला आलो गोजोनै जिउ खुंनो हागौमोन । बेनो खोमा बिथांनि मावनां बिबाना लोगोसे जानो हागौ ईसोरा बिखौ बर ' हारिनि थाखाय मावनो थान्दै महरै दैथाय हरदों । बड'फा नङामोनब्ला जानो हागौ बर ' हारिया आथिखाल थासारिनि बारहावाखौ नुनो मोनाबो जागौमोन । बि . ए . चि . आरो बि . टि . चि . मोन्नैबो रादाया बड'फानि गोहोमाव जानाय होन्नांगोन । बड'फानि जोबथा सिमाङा जादों आलादा बड'लेण्ड । बड'लेण्ड मोन्नाय लामाया आथिखालाव गेवनानै दं होनजासै । बेखौ मोनफुंनो थाखाय गोबाव समबो नांनोबो हागौ । बेनिखायनो बड'फाया बाशबारि , आगोल धुबरि जिल्ला दा क'क्राझार जिल्लायाव जानाय दुलाराय बर ' फरायसा आफादनि बोसोरसालिया जथुम्मायाव गावनि आफादगिरिनि बिबुंथियाव बुंनायसै खोनानो मोन्दों आं ओरै बुंदोंखौ " बर'फोरा बड'लेण्डखौ मोन्नो थाखाय गोलाव सम सहायनांगोन । " नाथाय दिनै जों मा नुनो