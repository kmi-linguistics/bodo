जिसे शतिकायाव कामरुपआव 'कालिका पुराण'ओव ओंखारनाय उनाव शाक्ट दोहोरोमा देरगादोंमोन होन्नानै साननो हायो । बे 'कालीका पुराण'आव मानसि बुलि होनायनिबो दिन्थि दं । बबेखानि बर'फोरनि दोहोरोम फुजिनायाव बे बादि मानसि बुलि होनाय गैया । केसाइ काइथि मन्दिराव मानसि बुलि होनाय जायोमोन । दाबो आर्य समाजनि बाङालि हारिनि गेजेराव मानसि बुलि होखोमानाय खोनायो । 
 मोनथोरनि गुनखौ बर'फ्रा दाबो फोथायो । खना - गफानि बर'फ्रा मोनथोरजों रायनानै दायना - दायनि होन्नानै साजा होयो । नाथाय लेखा गोरों समाजा बे फोथायनाय खोमसि फोथायनायखौ आथिखालनि बिगियान मुगानि गोरों गोराफ्रा एसेबो फोथाया । मावनां हाबा : दानिया फैदो जोंमा खालामनांगौ । सिगांनि सावरायनायाव नुबाय दोहोरोमनि फोथायनायखौ । मानसि बुलि होनायखौ बर'फ्रा गोसोजों गनायनो हाग्रा रावबो ओंखारनाय नङा । बुलि - बिधानखौ माखासे बर'फ्रा दाबो अरथाबनानै दं । खायफाबा गोजौ फोलेर जाइ फोलेरा मानसि बुलिखौ दाबो गनायखोमायो बेफोरखौ दा बिगियान मुगायाव गनायनायनि ओंथि गैया । नाथाय बुलि होनायखौ गनायग्रा जोंनि गेजेराव दं । बिसोरजोंनो जोंनि माखासेया गावनि थासेयावबो लोब्बा जानानै दं । शाक्ट दोहोरोम सिबिग्रा - दुर्गा फुजा , काली फुजा होग्राजों जोंनि दोहोरोमनि खायफा सुबुंफ्रा लोगो जानानै दंसै । खायफाबा गावनिखौबो नागारा जानानै दं । आरोबाव खायफाबा गोदानाव थांनानैबो गुबुन गोदान लाबावनाय दंसै । जोबोर दग'मग ' दिनै दोहोरोमनि बुब्लियाव । नाथाय बे सैथोदि मोनसे थिजों फैनो हायाब्ला , दग ' मग ' जायोब्ला बे माहारिया गोदान दोहोरोमनि मुङै फेंखा हारि जानांगौ जायो । बिसोर लाजिनायावनो जाथों एबा Challenge आवनो जाथों Back gear जाजानो गियो ; नांगौब्ला सौदाव हैथों –– मा जायो जाथों । बेनो बिसोरनि थांखि । बिसोर माखासे दैदेनगिरि जाइफोरा गावसोरखौनो गोरों गौरा आरो संगर सानो । बर'नि गेजेरावनो बिदि दैदेनगिरि दंसै । बेबादि थि फोथाय रोङैनि जाथायखौ सानोब्ला खैखायैब्लाबो अां मोनसे स'लखौ बुंनो लुबैयो । सल'आ फोथायनायनि सायाव - - सासे मुसलिम आरो सासे हिन्दु । मुसलिमा होनो अांना आल्लाया देरसिन । हिन्दुआ बुङो - - अांना हरिया ( भगबान ) देरसिन । दानिया फोरमान नायनांगौ जायासै । बेसेबा गोजौ न'निफ्राय बाज्रुमनो थिरां खालामबाय । सानैबो राजि जाबाय । गिबियावनो मुसलिमा - " आल्ला आल्ला " होन्नानै बाज्रुमनो हमबाय । आल्लानि अन्नायाव बिहा जेबो जायाखिसै । बिखौ नुनानै हिन्दु सुबुंआ गोनो - गोथो जाबाय । बियो सानबाय - थारैनो नोंगौथ ' आल्लाया बिखौ रैखा खालाम मारबाय । बेखायनो बियो थैजानो गिनानै गोनो गोथो जाबाय । गावनि सिबिनां हरिनि सायाव आबुं फोथायनायखौ लानो हायाखिसै । बेखायनो बियो सानैनि मुंखौ मख'नो हमबाय – ( सासेसो रैखा खालामोखोमा सान्नानै ) - " हरि - आल्ला , हरि - आल्ला " नाथाय मा बुंनो हरिया सानबाय आल्लाया रैखा खालामगोन । आल्लाया सानबाय हरियारैखा खालामगोन । जाथायाव नुबा रावबोरैखा खालामाखिसै । बियो थैनायसै । आल्ला एबा हरिया देरसिन बेखौ बेयाव दिन्थिनाय नङा । सुबुंनि फोथायनायनि सायावसो । गावनि सायाव फोथायनाय थानांगौ । दोहोरोम फोथायनाय थामहिनबा अबंखौ गोसो मोदोम जिउ होनानै फोथायग्रा सुबुङा थैनोखौ गिया । बिथांमोना सानो सानसे समाव थैखागोन । गावनि दोहोरोमाव थाब्लाबो थैगोन - गुबुनाव थांब्लाबो थैगोन । गावनि असेथिखौ मुगैनानै मालाइजों सिथाबनो साननानै थाङोब्ला गुबुन दालाइ हारि सोमजिनाया बिदिनो फैयो । बर'नि बुब्लियाव बे दन्थिखौ नोजोर होब्ला नुनो मोनो । हिन्दु दोहोरोमनि अनगायैबो भारतनि गुबुनारि दोहोरोमावबो बारस्लायगासिनो दंसै । बर'नि गेजेरावल ' नङा गुबुन जौगानो हायि माहारिनि गेजेराव बांसिन नुनो मोनो । बेनि जाहोनखौबो बांसिनानो मोनथिखागौ । दानि बिगियाननि मुगायाव गोसोखौ खहाबहोनो हानाय दोहोरोमनि बेखेवथि होनो हायाब्ला असे एबा गुदि