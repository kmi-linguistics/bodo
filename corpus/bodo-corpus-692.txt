बिबुंथिखौ होदोंमोन बर ' थुनलाइ आफादनि गाहाइ नेहाथारि मुस्रि गबिन्द बसुमतारी गेदेमाया । फुंखा सुबुं महरै नुजाफैनानै बेसेन बहरा सावराय बिलाइ फरायफैदोंमोन फारियै - ककराझारनि इउ . एन . एकादेमीनि दिथागिरि मुस्रि कृष्णगोपाल बसुमतारी , शनितपुरनिफ्राय मुस्रि बिजय बाग्लारी आरो ककराझारनि पाटगावनिफ्राय मुस्रि बानेश्वर बसुमतारी आरो बाहागो लाग्रा महरै - गावसोरनि बेसेन बहरा बिबुंथिनि गेजेरजों बाहागो लादों मोन फारियै - क'कराझार ( DIET ) नि गोरायुं मुस्रि चानक्य ब्रह्म , गुवाहाटीनिफ्राय मुस्रि रत्नेश्वर बसुमतारी आरो गुवाहाटी कटन कलेजनि बिबुंगोरा मुस्रि बिरूपाक्षगिरि बसुमातारी बिथांमोनहा । 
 ( घ ) थामथि आरो जोबथा सावराय मेलआ जायो बेलासिनि 1 बाजिनिफ्राय । बे सावराय मेलनि आयदाया जाबाय– " बर बिजोंनि सोलोंथाइयाव जावरिखांनाय लाबोनायाव गेजेर थाखोआरि बर'फोरनि बिफाव आरो आथिखालनि बोहैथि दाहार । " बे मेलखौ मासिगिरि महरे सामलायदोंमोन क'कराझार पि . जि . टि . सि . नि गोरायुं ड० मंगलसिं हाजवारी । बे आयदानि जागायजेन्नाय बिबुंथिखौ होयो बर ' थुनलाइ आफादनि नेहाथारि मुस्रि बिश्वेश्वर बसुमतारी । बे आयदायावबो दुखुनांथाव रोखोमै सासेल फुंखा सुबुंआ नुजाफैदोंमोन । बिथाङानो जाबाय - ABSU नि आफादगिरि मुस्रि रोनगोरा नाजीरी । बिथांआ गावनि सावराय बिलाइखौ फरायनायनि गेजेरजों गावनि बेसेन बहरा बिबुंथिखौ लाखियो । सावरायगिरि महरै नुजाफैदोंमोन फारियै - काकराझारनि मुस्रि कृष्णगोपाल बसुमतारी , बक कलेजनि बिबुंगोरा मुस्रि अनसुमै बड'सा , गसाइगावनि मुस्रि नब ' कुमार ब्रह्म , नगाव कलियाबरनिफ्राय बर ' थुनलाइ आफादनि आगु जथाय नेहाथरि मुस्रि प्रसेनजित बसुमतारी आरो दुघनैनि मुस्रि अनसुलागोरा बड'सा गेदेमामोनहा । बिथांमोनहा गाव गावनि बेसेन बहरा बिबुंथिनि गेजेरजों सावरायनायाव बाहागो लायो । 
 5 . 8 जुलाइ , 2007 खालिनि थुनलाइयारि मेल , क'कराझार : थांनाय 8 जुलाइ , 2007 खालि R . N . B . न'मा बेखेवनायनि आसिलायावनो बेलासिनि 3 बाजिनिफ्राय थुनलाइयारि मेल जानानै थाङो । मेलखौ मासिगिरि महरै दैदेनदोंमोन लेङाइ आफादगिरि मुस्रि तरेन बर ' गेदेमाया । बे मेलखौ बेखेवदोंमोन बि . टि . सि . नि मावख'नि नेहाथारि मानिनां मुस्रि प्रफुल्ल हाज'वारी गेदेमाया । मेलाव आफादगिरि मुस्रि ब्रजेन्द्र कुमार ब्रह्मखौ लाफानानै गोदान गोजाम गासै 20 खन्थाइगिरिआ खन्थाइ आवरायो आरो गासै साब्रै थुनलाइयारिफ्रा सुंद'सल ' फरायो । 
6 . मिरु सोरखारनि माखासे हाबाफारि : ( 
क ) CIIL ( Central Institute of Indian Languages ) देग्लाय 2007 मायथाइनि गेजेराव CIIL आ बर ' रावनि थाखाय माखासे हाबाफारि आखाइयाव लायो । बेफोरनो जाबाय 
 ( I ) Pictorial Glossary ( सावगारियारि सोदोबमाला ) – Pictorial Glossary अा जाबाय सावगारिखौ नायनानै बर ' नि सोदोब दानाय एबा फज'नाय । बे हाबाफारिआ थांनाय मार्च दाननि 5 निफ्राय 14 सिम 10 ( जि ) साननि थाखाय माइशरआव थानाय सि . आइ . आइ . एल . नि मावख ' आव जानानै थाङो । बे हाबाफारिआव रोंग'सा महरै बाहागो लाहेदोंमोन फारियै - रङिया कलेजनि बिबुंगोरा ड० फुकन बसुमतारी , बिजनी कलेजनि बिबुंगोरा मुस्रि बिरहासगिरि बसुमातारी आरो अदालगुरि गोजौसिन फरायसालिनि लोगो फोरोंगिरि मुस्रि नबीन मल्ल बर ' गेदेमामोनहा । बे हाबाया बेवहायनो जोबनानै थाङाखै आरोबाव मावबावनाय जागोन । 
 ( II ) Pictorial Proverbs ( सावगारियारि बाथ्राफाव ) - 
Pictorial Proverbs आनो जाबाय सावगारिखौ