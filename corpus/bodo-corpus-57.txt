जाबोबाय । मोनफा मोन्नै फिसा - फिसौ गोरोन्थिबो मावबोदोंमोन । नाथाय ग्रोब सुद्राय फिन्नानै लाबोनो रोंदों । बेनोथ ' गियान गोनां मानसिनि खामानि । 
 मायनाउस्रिआ मिथियो , बिफाया गावनि सायाव बिसिबां फोथायो । बेबादि फोथायनाय दङखायनोथ ' सप्ताह खनसेनि सिगाङाव नारजारिआ गावनि फिसाला मानसजों गावनि फिसाजोनि जुलिनि खोथा लानानै फैनायखौ दैदेन ब्रह्मआ थोंजोङै ग'नायना लादोंमोन । बिमायासो एसे आख' - फाख ' खालामदोंमोन । अब्ला दैदेनआ बिसिखौ बुंदोंमोन – अांहा गथ'नि सायाव जौसे जौखोन्दी फोथायनाय दङ . . . . बेनिखायनो अां गथनाव सोंनांगौ दङबादि सानाखै । फोथायनाय होन्नाय सोदोबा बेसेबां गोथौ नों मिथियाबो जानो हागौ . . . . अांथ ' सान्दों बिथांमोन्नो खोथा हरनानै अां जेबो गोरोन्थि मावनाय जायाखै . . . . । " 
 बिफानि फोथायनायाव जेबो फोथायखेबस'नि नेरसोन बेरखां माराखैमोन । मानोना मायनाउस्रिआ गासिबो बाथ्राखौ खोनानायनि उनाव अजद होनांगौनि जेबो जाहोन नागिरना मोनाखेमोन । 
 नाथाय बेले बेजेआ नुजाथिबाय उनावसो । बेबो बिफाजों नङा मायनाउस्रिजोंनो जादों । जायखौ सानै सानै बियो दिनै गोलोमस्रावनो गोनां जादों । थार बाथ्राखौबो बिफानो खिनथानो बोलो , जाथायनो हायैनि गावनो गाव दिखार नांखांदों । दा बियो बबे गोहो बोलोजों बिफाखौ बुंगोन – 'आफा , नोनि सान्नाया