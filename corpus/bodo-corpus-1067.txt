दोहोरोमखौनो फालिनाय जादों । साफा - सानै सान्नो गोरों आरो बिजिरनो गोरों बाथौ सिबियारिआ बे बाथ्राखौ बिजिरना एबा बुजाइना होब्लाबो गोबाङानो बेखौ गनाइनालानो नागिरा । अजा , दौरि , दौदिनि बुंनायानो थार , गासै सैथो होन्ना सानो । जावनाव गोबां गोरों गोरा , सानसुमै , लेखा गोरों बाथौ सिबियारि दोहोरोम सिबियारिआनो आंगो बाथौ दोहोरोमखौ नागारना गुबुन दोहोरोमाव बारस्लाइदों । गोरों गोरानि उन उन लेखा रोङि एबा जाम्बा - जाम्बिआबो बे लामाखौनो लानाय नुनो मोनो । 6 ) बाइदि गुरु आरो बाइदि दालाइ - दासा बाथौ दोहोरोमनि जोनोम : - आथिखाल बाथौ दोहोरोमनि गोदान गुरु आरो फोसावगिरि जोनोम जाब्रबनाय नुनो मोनो । गुबुन गुबुन दालाइ - दासा बाथौ दोहोरोमनि गुरु , फोसावगिरि , फोरोंगिरि , बोसोनगिरि जोनोम जाब्रबना आंगो बाथौ दोहोरोमनि थार गुमुर , सानथौ आरो सानस्रिनिफ्राइ जानगाराव दोनदों । दिन्थि महरै शिव बाथौआ शिव - महादेब - पार्बतीनि , ब्रह्म बाथौआ ब्रह्मजों लोगोसे बिष्णु , महेश्वरनि , महामाया बाथौआ महामाया देबीनि , पद्माबाथौआ पद्मादेबीनि , नारायण बाथौआ नागायाननि , महिमा , गुनगरिमा , बाख्नाइनाय आरज खालामनाय जायो । बेनि अनगायैबो बिबार बाथौ , बोलि बाथौ , गुदि बाथौ , दुबाइ बाथौ , गोसोम बाथौ , उनजित नारायण बाथौ , जयनारायण बाथौ , सान बाथौ , रुपामणि बाथौ , खोरोम बाथौ , जांख्राव बाथौ , खेराइ बाथौ बाइदि सानथ्रहायि दालाइ दासा बाथौ दोहोरोम सोमजिनो हमदों आरो अांगो बाथौ दोहोरोमनिफ्राइ जानगारलांदों । बाइदि गुरुनि बाइदि लामा आरो बोसोनाव गोबाङानो बाथौ दोहोरोमनि लामा लादों । 7 ) बाथौ दोहोरोमनि थार गुमुरखौ बिजिरनायनि अांखाल : - गोजौआव राइखांनाय बाइदि दालाइ दासा