अां सानो , दिनैनि थासारियाव बर'फोरबादि जौगानो हायै फिसा फिसा हरिया L . P . G . मुगानि सोमोन्दै गोथौ नोजोरजों बिजिरनानै सांग्रां जानांगौनि सम जाबाय । L . P . G . मुगाजों समानै खारफानांगौ होननानै गुबुन हारिनि राव , थुनलाइ , हारिमु , आसारखान्थिखौ बोजोबनानै नङा । जोंनि हारिनि गेजेरआव सोलिनाय आसारखान्थिखौ , जोंनि राव , थुनलाइ , हारिमुफोरखौनो लानानैबो L . P . G . मुगायाव थांनानै थानो हायो । L . P . G . मुगाया मोनबो जादु नङा , जे बियो मनग्लाबगोन , बियो मोनसे बादायलायनाय , जुजिलायनाय मुगासो , होन्नानै आं सानो । इंराजी , हिन्दी , असमीया बेफोर खुगायाव बाहायनाय रावसो । बेफोर रावजों सोलोंथाय लानो नांलाया । राव रायज्लायनाया सर ' खालामनायजोंसो फैयो । हाथाय बाजार , गयनि गला , साहानि गलायाव थांब्लानो रावखौ सोलोंनो हायो । जाफुंसार सुबुंफोरा बङो - बिमानि रावजों सोलोंथाइ लानायानो सोलोंथाइनि साबसिन आरो गोरलैसिन राहा । 
 L . P . G . मुगायावबो गावनि बिमा राव आरो हारिमु आसारखान्थिजोंनो सोलिबोनानै जाफुंसार जानो हानाय सुबुं जोंनि गेजेराव गोबां दं ।