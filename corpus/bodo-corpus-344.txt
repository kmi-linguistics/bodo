लाखिबाय थानो नाजायो । नाजानायनि गोनांथिबो दं । मानोना रोजा - रोजा सुबुंफोरखौ गुबुननि आथिं सिंनिफ्राय उदां खालामनानै होबाय । बिनि सान्थौ आरो आदर्शआबो अरायबो भिटनाम हादरखौ जौगानायनि फारसे थुलुंगा होबाय थायो । बै समाव भिटनाम दावहा होनोब्ला बयबो गिख्रांनायमोन । मानो गिया जानो एसेबां गिलु बालु दावहा नांनायखौ । नाथाय बिसोर गोख्रों दैदेनगिरिनि दैदेननाय आरो गोरोन्थि गैयै आदर्शनि गेजेरजों उदांस्रिखौ मोन्नो हादों । बिसोरनि जारिमिनखौ फरायब्लानो मोनथिनो मोनगोन । 
 धोरोमखौ गोरबोजों हमथानानै गंग्लायनाय गैयाजासे गावनि जोनोम हादरनि थाखाय जिउयै माहामै जुजिगासिनो दं । दिनैसिमबो हादर गिदिं - गिदिं गावनि जोनोम हादरनि उदांस्रिनि थाखाय बाथ्रा बुंगासिनो दं , गोजोननि नबेल बान्था मोन्नो हानाय 'दालाइ लामा'आ । गावनि जोनोम हादर तिब्बतनि थाखाय जिउयै माहामै नाजानायनिफ्राय दाबो जानगाराव थायाखै । सासे बुद्ध धोरोम फोथायसुला आरो हिंसानि बेरेखायै जुजिगासिनो दं । गासै तिब्बतआवनो बिखौ मानिजोबो लोगोसे बियो बौद्ध धोरोम गुरुबो । बिनि सान्थौ आरो आदर्शआ जादों चीन हादरनि खाथियाव एबा कमिउनिष्ट हादरनियाव गंग्लायनानै नङा , नांगौब्ला बन'बास खालामनानैब्लाबो हादरनि उदांस्रिखौ लाबोगोन । दिनै बेखौ मानिनानै बिसोर सोमावसारनायखौ नागाराखै । माबोरै नागारनो गुबुननि आथिं सिङाव थानोखौ आथिखाल जौथायाव सोर लुबैयो । रावबो रावनिबो सिङाव थानोखौ हास्थायला । सोरखौबा गाथेनानै सुसिनानै जानाय , थगायनानै जानाय , सोबख'नानै जानाय आरो गादब'नानै जानाय सुबुं सोदोमस्रिनि आखुथाय नङा होनजायो । 'दालाइ लामा'आ भुमनि गोबां हादरफोराव गिदिंबायनानै गावसोरनि मोन्थाइखौ मोनफुंनो जुनै