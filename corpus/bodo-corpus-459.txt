गुबुन गुबुन बोसोरनि बायदि देग्लायबो 9 फेब्रुवारी 2011 इं माइथायनि बुधबार खालि श्री श्री महामाया स्नानघाट थानसालिनि लांगोनायाव खेराइ फुजा खुनाय जादों । फुं समनिफ्रायनो गाजा - गोमजायै सानसेनि हाबाफारिजों खुनाय बे खेराइ फुजानि जानागुरु ( अजा ) नि बिबानाव दंमोन मुस्री रबेन बसुमतारी ( नलबारि ) दौदिनीनि बिबानाव दंमोन मुस्रीमा शर्मिला बसुमतारी ( बेसरगाव ) , दौरिनि हाबाखौ मावदोंमोन मुस्री ताराचान्द बरगयारी ( स्यामगाव ) बैराथि फोरा जादोंमोन मुस्रिमा सनिला नार्जारी ( स्यामगाव ) आरो मुस्री बिनास्रि नार्जारी ( स्यामगाव ) बिथां मोनहा । बे खेराइ फोर्बोखौ बेखेवदोंमोन बाबा अमरेन्द्र बरदलैया । बिथां बरदलैया बांसिनै शनिबार , रबिबार आरो मंगलबार बारायखालि बे थानसालियाव दिदोमै थानो नाजायो । बर'नि आसार - खान्थि लानानै बोसोरफ्रोमबो बे खेराइ फोर्बोखौ खुनाय जाबोदों । जेरै - 2008 इं माइथायाव नलबारि गामि , 2009 इं माइथायाव बिसमुरि गामि , 2010 इं माइथायाव सेरफांगुरि गामि आरो 2011 इं माइथायाव स्यामगाव गामि फोरा दैदेन बोदों । बर'नि अनगा मुछलिम , हिन्दु , राभा , गार , फोराबो बेवहाय बाहागो लाबोदों आरो खुलुमबोदों । सिबिग्रा फोरनि अन्जिमाया गोबां जाबोदों । खेराइ फुजानि अनगा बे ख'राघाटनि श्री श्री महामाया स्नानघाट मन्दिराव बोसोरफ्रोमबो मुलुग सान्तिनि थाखाय हर - सान सानथाम शक्ति यज्ञानुष्टान आरो मेला खुनाय जायो । जारिमिनारि बे बिमानि थानसालिखौ 10 थि जौथाइनि जोबथा बाहागोआव गायसननाय जादोंमोन आरो गोदानै बोखांफिननाय जादोंमोन 1994 इं माइथायाव । आगोलनि बोखावयै ग'वालपारा जिला , दानि क'कराझार जिलानि पर्बतझरा महकुमानि सिङाव थानाय ख'राघाट खाथिनि निस्थार टिपखाइ दैसानि रुगुङाव बोखांना इथानि बाइदि रोखोम महर आरो बाइखोन्दाफोरखौ नुनानै गोबां गोरों - गोरा , पुरातत्बबिद आरो खाथि - खालानि बोराय सुबुं , गोबां हारि - माहारिनि एबा धोरोमनि मानसिफोरा बे बायखोन्दा बेसादफोरा हाजार बोसोर सिगां होनना आनजाद खालामदों । खुगा खुगा सोलिबोनाय फोथायथि बायदिब्ला सोरजिग्रा , फोथांग्रा , फोजोबग्रा महा बिद्या , महादेबि , महामुरी , महामेधा , श्री श्री महामाया ' बिमाया टिपकाइ दैसा गाथोनाव जुग जुग बोसोर दुगै बोदों आरो जानो हागौ बे बाइखोन्दा अन्थाय खाम्फाफोरा बिमा नि न मोन । बे दैनि रुगुङाव दाबो अन्थाइ थरसे दं । आरो बे बिमा दुगैग्रा अन्थाइ थरसेखौ दै बानाया माब्लाबाबो बुखारलांनो आरो लोमस्रावनो हाया । दैनि गुथाला गुबुन फारसे बोहैखारना थाङो । 
 11 थि जौथाइनि जोबथा बुब्लिया पाल बंसनि राजा ब्रह्न पालनि खुथाय दंमोन । बिथांनि