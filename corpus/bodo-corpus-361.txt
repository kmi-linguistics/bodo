ओंखारलांदों खोमा आंखौ नागिरनो । थांथों । सानबाय आङो । सिरि सिरि न'आव हाबनानै उन्दुनानै थानो थिख खालामबाय आङो । 
 लांगोना मोनोब्ला नुहरबाय । लामानिफ्राय ओंखाम इसिंखौ सिददा नुहरो । ओंखाम इसिंआबो दरजा गेवनानै दङ' । 
 हरखाब नुहरबाय लाइटनि स्रांजों - बुरैआ उलथा मोखां जानानै दाइनिं टेबुलाव खुसियै ओंखाम जाबाय थादों । 
 नागिरमाराखै नामा फालाइ । ना नागिरनानै मेंग्लिनानै ओंखाम जानो लादों । सानबाय आङो । सिबायफोरा जारलाखौ मोनबायदा दासो । न'खरनि मुरुबीया गोमायोब्ला मा बादि उसाव बादाव जायो मिथिबाय दा दिनै ! 
 बाइकखौ सिथ्लायाव लाखिफैबाय गैया इसेबो नायफिनाखौ आंखौ । 
 मिथिस्लाबै आंनि खुगानिफ्राय राव ओंखारबोबाय - 
 " बहा बहा नागिरखो ? " 
 लासिनो ओंखाम जाबाय थानाय बुरैआ फिन हरनायसै - 
 " नागिरगोन नोंखौनो सोरबा ! ! " 