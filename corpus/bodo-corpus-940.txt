अां दिनै नोंखौ नैबे पिष्टलजों गावगोन । नगेन : बाबा . . . बाबा ! नाङा नाङा . . गावनो नाङा बेजों गावब्ला मानसिया थैयो बाबा । हर पिष्टलखौ अांनो हर नों बाबा . . . ( टि टेबलनि थफि आरो पिष्टलखौ सोद दांहरो , नाथाय गैया । ) मुलुग : हेण्डस आप . . . । नगेन : जागोन बाबा जागोन अां नोंनो गाबोन पिष्टल बाइनानै लाबोगोन दे बाबा । हर बेखौ अांनो हर दानिया , आरति . . . ( हसिखावो ) । आरतिः आयै फिसाया , बाबा मोना गावब्ला बाबाया थैगोन ( गाबा मोखां ) । मुलुग : बेजों गावब्लानो मानसिया थैयो नामा । होमब्ला सिनेमानि सक्ति कापुर आमिर खान मानोथो थैनानैबो गुबुन गुबुन सिनेमाफ्राव ओंखार फिनबाइ थायो ? निल - सोदोमश्रीः मुलुग मुलुग . . . मोना गावनो मोना ( नगेना पिष्टलखौ सेखनो गिदिंबाइ थायो । ) आरतिः अां दा नोंनो बेलासियाव गोंसे गोदान पिष्टल बाइनानै लाबोगोनदे बाबा . . . दे । ( गासिबो साखाफारा जायो ) नगेन : हनै बाबा लामाथिं नाइहरनाय सोर फैदों हनै हनै . . . ( बिमाया बे सामावनो ओंंखारफैयो आरो नगेना पिष्टलखौ थाब सेखनानै गथखौ बामखांङो ) । बिमा : अां नोंसोरनि गासिबो जाथाइखौ खोनानानैनो बुजिखाबाय । नगेन फिसा नों दिनै गोदान मोनसे गियान सोलोंबाइ । गावनि बेफेरबादि दायेथ्य गोनां मुवानि फारसे सानफ्रोम्बो सामोल जा । नगेन : आयै थोरैनो बेयो आंनि जोबोद गोरोन्थि जादों । निल - सोदोमश्री : नों दिनैनिफ्राइ बे पिष्टलजों द गेलेसै दे मुलुग । मुलुग : जागोनदे आदैमोन । निल : पिष्टलजों गेलेनो मोनादे बाबा दे . . . । ( न आव गासिबो हाबलाङो निल - सोदोमश्रीया बिमाखौ हुइल सेयारजों नारना लाङो लासै लासै . . . ) ( नगेना द्रेसजों सिथ्लायाव सिगारेट सोबै सोबै ओंखारफैना मासियाव जिरायना माबा सानबाइ थायो । . . . बेसमावनो नगेना पष्टिं जागोननि बेग , सुटकेस लानानै बिमा - आरति - निल - सोदोमश्री आरो मुलुगा स्कुल द्रेसजों सिथ्लायाव ज जाफैयो ) नगेन : आंनि खुलुमनायखौ नाजावदों आइयै . . आं से बोसोरनि थाखाय फैनाइ जानाइ नङा । आरो आरति , निल आरो सोदोमश्री नोंसोर गासिबो अनलाइनानै था आरो आइनि जोथोनखौ मोजाङै लाबाइथा । नाथाइ सामोल आइया जाहाथे नोंसोरनि थाखाइ थरथिंसेबो मेगननि मोदै गनाङा । निल - सोदोमश्री : जागोन आदा . . . । निल : नाथाइ आदा मोनसे बाथ्रा , आगोल नों थानायखायसो डिपार्टमेण्टनि गाड़ीजों जोंफोर कलेजाव थांलाइ फैलाइ खालामनो हादोंमोन नाथाय दा बे राहाया गैला । ओंखायनो नों दिनै जोंनो गंनै साइखेल बाइना होलांगोन । नाथाय साइखेलनि जायगायाव गंसे बाइक फाइनेन्सआव लानानै होलांनाइमोनब्ला मोजां जागौमोन । नगेन : हारे फंबाय ! खाथिनि कलेज साइखेलजोंनो सोलिगोन बाइकनि जेबो गोनांथि गैया । माबादि बाइक बायनो नाइ - नोम्बाजैनि देलाइनाइ खरसा , मुलुगनि , नोंनि , सोदोमश्रीनि फोरायनाय खरसा , आइनि सम सम बेराम फाहामनांनाइ , जानायनि लोंनायनि , कारेण्ट बिल , मबाइल बिल , हानि खाजोना बाइदि बाइदियावनो दानफायाव गासै दाजाबनानै नै जि रोजानि सायाव खरसा जायो ।