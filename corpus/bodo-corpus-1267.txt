दुंहाव थासारि सोमजियो । बे थासारिखौ जिमायहोनो थांखि लानानै ABSU - आ गावसोरनि गाहाय मावख'आव बर'नि हारिमायारि आफादफोरखौ हांख्रायनानै सावरायो । बेवहायनो बे जाथाइखौ गोख्रों रावजों सोंखारिनाय जायो । बे सावरायनायाव बाहागो लादोंमोन - बर ' थुनलाइ आफाद , दुलाराय बर'फरायसा आफ़ाद , बर ' साख्रिआवला आफाद , दुलाराय बर ' आबादारि आफाद आरो बर'हारिमु आफाद । थासारिखौ सुग्लायहोनो थाखाय बे जथुमनि गेजेरजोंनो Ex - BLT आरो NDFB ( ceasefire ) - खौ दुंहाव आरो दुंखांथाव बिबुंथि आरो फिन बिबुंथि होनायनिफ्राय जानगारनानै थानो हांख्रायो । लोगोसे NDFB - नि जेंनाखौबो सावरायनायनि गेजेरजों थाबैनो बोस्रांनो सरखारनाव दाबि खालामनाय जायो । बे सावरायनायावनो Ex - BLT आरो NDFB ( ceasefire ) - नि गेजेराव मोगामोगि सावराय - लायहोनायनिबो थांखि लानाय जायो । 12 - 04 - 07 : बै सानखालि बर ' थुनलाइ आफादजों लोगोसे बर'नि माहारियारि आफाद आरो NDFB ( ceasefire ) नि गेजेराव गोजोन थासारि आरो गावसोरनि दाबिनि सायाव सावरायनाय जायो । बेयाव NDFB ( ceasefire ) - निफ्राय बि . सोमखोर ( गबिन्द बसुमतारी ) नि दैदेन्नायाव मोनसे हान्जाया बाहागो लायो । बे सावरायनाया क'कराझाराव जादोंमोन । 20 - 04 - 07 : D . C . Conference Hall , क'कराझार । बेवहायनो BTC - नि गाहाय मावफुंगिरि मुस्रि हाग्रामा महिलारीजों लोगोसे माखासे मावफुं सोद्रोमा आरो Ex - BLT Welfare Society - नि सोद्रोमाफोरनि नुजाथिनायाव बर ' थुनलाइ आफादखौ लाफानानै बर'नि हारिमायारि आफादफोरजों गोजोन थासारिनि सायाव सावरायनाय जायो । सावरायनायनि गेजेरजों मेदाघाटनि जाथाय आरो कुमारिकाटायाव सासे PSO - खौ गावथारनाय जाथायखौ सोंखारिनाय जायो लोगोसे Judicial inquiry खालामनो थाखाय सरकारनि खाथियाव दाबि खालामनाय जायो आरो NDFB ( ceasefire ) - खौ Ground - rule मानिनानै Designated camp - आव दोनजोबनोबो दाबि खालामनाय जायो , Ex - BLT आरो NDFB ( ceasefire ) - खौ दुंखांथाव बिबुंथि आरो फिनबिबुंथि होनायनिफ्राय गोजानाव थानो आरो NDFB ( ceasefire ) आरो Ex - BLT - नि गेजेराव मोगामोगि सावरायलायनायनि थांखि लानाय जायो । बे समावरायमेलखौ लिंनो थाखाय बर ' थुनलाइ आफादनो बिबान होनाय जायो । हान्जा मोन्नैनि गनायथि मोन्नायनि उनाव बर ' थुनलाइ आफादआ जथाइ मेलखौ 06 - 04 - 07 आरो 10 - 06 - 07 खालि लिंदोंमोनब्लाबो माखासे एंगारहायै जाहोननि थाखाय जाफुंनानै फैयाखिसै । उनाव बर ' थुनलाइ आफादआ 22 - 06 - 07 खालि क'कराझारनि सार्किट हाउसआव लिंबावो । बै सानखालि Ex - BLT Welfare Society - निफ्राय आफादगिरिमुस्रि जन'महन मोसाहारि आरो NDFB ( ceasefire ) निफ्राय आबाद बिफाननि नेहाथारि मुस्रि एम . गेरेमानि दैदेन्नायाव बाहागो लायो । लोगोसे बे मेलाव माहारियारि आफादफोर - बर ' थुनलाइ आफाद , फरायसा आफाद , आइजो अनसाइ आफाद , फोरोंगिरि आफाद , बर'रेबग्रा जथुम , आबादारि आफाद गासिबो बाहागो लायो । बे सावरायनायखौ आफादगिरि महरै दैदेनदोंमोन बर ' थुनलाइ आफादनि आफादगिरि मुस्रि ब्रजेन्द्र कुमार ब्रह्म बिथाङा । सावरायनायाव बेखौबा बे दाय होलायनाय , गाव गावखौ हमथानाय , बिदा - फंबायजों बुथारलायनाय , थुनज्लायनायाव एबा बिबुंथि बाहायनायनिफ्राय जानगारना थानो आरो माबा जेंना सोमजिखाङोब्ला गोजौ थाखोनि दैदेनगिरिफोरनि गेजेराव सावरायलायनायनि गेजेरजों सुस्रांलायनो थांखि लायो । बे समावरायलायनायनि उनाव सान्नैसो गोजोन थासारि फैदोंमोनब्लाबो गावजों गावनि गेजेराव एना - एनिया फैफिनो आरो बुथारलायनाय जाथायफ्रा जाफिनो । मेदाघाटआव - बाबुल सर्गियारि , बर'मायाव प्रदीप सर्गियारिखौ गावथारनाय , पाटगावआव मोन्नै राजखान्थियारि हान्जानि मददगिरिफोरनि गेजेराव दावराव जालायनाय , कारिगावआव बि . बोलोगोरानि न'