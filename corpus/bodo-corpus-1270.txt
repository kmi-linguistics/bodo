सावजानाय नखरखौ लोगो हमहैनाय जायो । आरो बेलासियाव क'कराझार जिल्ला खुंगिरिनि मावख'आव गोजोन थासारि लाबोनायनि नांगौ राहाफोरखौ लानो खावलायनाय जायो । 30 - 04 - 09 : BPPF - नि मावख'आव गोजोन थासारि लाबोनायनि बागै BPPF हान्जाजों सावरायो । 02 - 05 - 09 : ABSU - जों जे . बि . नमायाव थासारिनि सायाव सावरायो । 03 - 05 - 09 : मिरु मावफुं जथुम खुंनाय जायो जे . बि . हागजेर नमायाव । बेवहायनो गोजोन थासारिनि थाखाय दावबायनायनि हाबाफारि गोदानै लाफिन्नाय जायो । 12 - 05 - 09 : NDFB ( ceasefire ) - जों अदालगुरि जिल्ला बर ' थुनलाइ आफादनि मावख ' बिहुराम बर ' नमायाव गोजोन थासारि लाबोनायनि बागै सावरायनाय जायो । 13 - 05 - 09 : बि . टि . सि . नि गाहाय मावफुंगिरि मुस्रि हाग्रामा महिलारीजों सुदेमफुरिनि मावख'आव गोजोन थासारि लाबोनायनि बागै सावरायनाय जायो । 19 आरो 20 डिसेम्बर , 2009 : बर ' हारिमायारि जथुम्मा । बे जथुम्माया ढालिगाव गोजौ फरायसालिनि Auditorium - आव जादोंमोन । बे जथुम्मायाव बर'नि मोनफ्रोमबो हारिमायारि आफादफोरखौनो लिंनाय जादोंमोन । आरो राजखान्थियारि हान्जा - BPF , BPPF आरो UDPFखौ लिंनाय जादोंमोन । लोगोसे Ex - BLT आरो NDFB ( ceasefire ) हान्जा आरो NDFB ( surrender ) - खौबो लिंनाय जादोंमोन । बेव गासिबो हारिमायारि हान्जाफ्रा नुजाफैदोंमोन आरो सावरायनायाव बाहागो लादोंमोन । नाथाय BPF Ex - BLT आरो NDFB ( ceasefire ) हान्जाया नुजाफैयाखैमोन । BPPF - निबो रावबो गोजौ थाखोनि बिबानगिरि नुजाफैयाखैमोन । मावफुं सोद्रोमासो नुजाफैदोंमोन । बे जथुम्मायाव , बर'नि मेलेमजिबि , सोलोंथाइगिरि आरो बैसोगोरा हायुंसाफ्राबो बाहागो लादोंमोन । बे जथुम्मायाव गासै मोन गु थांखि लानाय जादोमोन । बेनि गेजेराव - हाथेर हारिमु गारहोनाय , सहायलायनाय , बर'नि गासिबो दाबिखौ खौसेयै दाबिनाय , एना - एनिनि गुदि संनानै गोजोनथि आरो खौसेथि लाबोनाय , बर ' राव आरो बिजों सोलोंथायनि - रोखा सोलोंथाइ खान्थि फोसावनो सरखारनाव दाबिनाय आरो बर'नि थाखाय - सोलोंथाइ , राव , थुनलाइ , रांखान्थि , हारिमु बायदिसिना बिथिङाव जौगानायनि थाखाय common minimum programme लानाय । बे बिथिङाव बर ' थुनलाइ आफादआ आरोबाव हाबाफारि लाबावनांगौमोनब्लाबो बिजोंनि जेंना सुस्रांनो राहा - लामा नागिर बायनानैनो सम होनो हानाय जायाखिसै । 15 - 06 - 10 : NDFB ( ceasefire ) - जों क'कराझारनि अमला भवनआव राजखान्थि , रांखान्थि , सोलोंथाइ बास्रदिसिना बिथिङाव गुवार आरो गोथौवै 3 . 30 घन्टासो सावरायनाय जायो । दानि जा खौसेथि आरो गोजोननि थाखाय हाबाफारि आखायाव लादों , जों सानो , बै सावरायनायनि थोंजों नङाबा खेंसालिये बिहोमा दङ । गावजों गावनि अनगायैबो गुबुन हारिजों जानाय माखासे जाथायनि थाखायबो बर ' थुनलाइ आफादआ गोजोन थासारिनि थाखाय गिदिंनो गोनां जादोंमोन । रौता जाथाइ , 22 - 08 - 08 : बे सानखालि 14 - 08 - 08 खलि मुस्लिम फरायसा आफादआ बन्द होनायखौ बेरेखा होलायनायाव सासे मानसि थैनाय जाथाइखौ लानानै मुस्लिम आरो हिन्दुनि गेजेराव दावराव जायो आरो 16 - 08 - 08 खालि न ' सावलायनाय जाथाइखौ लानानै उदालगुरि जिल्ला खुंगिरिजों सावरायो । बे सावरायनायाव आसामनि मन्त्रि मुस्रि रिहन दैमारि आरो E . M . मुस्रि मिथाराम बसुमतारीजों लोगोसे गोबां मेलेमजिबिफ्राबो बाहागो