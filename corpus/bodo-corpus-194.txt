ब्रिउआ ब्रिउ खाम दामनाय , 
 रिउआ रिउ सिफुं दामनाय । 
 बर'नि रावया गोदो गोदाय , 
 बर'नि धोरोमा गोदो गोदाय । 
 बर'नि जिउ आरो सोद्रोमस्रियाबो गोदो गोदाय बुर्ल्लूं - बुथुर सेरफां एबा आसाम हाबुंयाव बर'नि जारिमिनखौनो बयनिख्रुइ गोजामसिन बुं जायो । मिथिंगानि बिखायाव लिरनानै दोनलांनायसै । नागिरब्ला दाबो मोनगोन । 
 जारिमिनारिफ्रा गिबियाव बर'नि आगानखौनो बे हादतआव - गोजामसिन बुंब्लाबो उनाव गुबुनफ्रा बोखे - बोखा खालामनानै गाव - गाव माहारिनि आगानखौ गायसन्नानै लानो नाजानाय नुनो मोनो । बिदिनो बर ' बोरायफोर सोरजिलांनाय हारिमु नेर्सोंन फोरखौ , मालायनि जलंगायाव सोनानै होनो नाजानाय नुनो मोनो । 
 बे हादोतआव जारिमिन मिथिजेन्नाय राजानि मुंखौ माइरं दानब होन्नानै मिथिनो मोनो । बिथांनि राजथावनिया दानि दिसपुर नोगोरानो मोन । बर'नि दैसाफुरिनिफ्राय दिसफुर जादों बुंजायो । माइरं हाजो एबा माइरंखा मुंनि दतसे हाजोसा दाबो दिसफुर खाथियाव गसंनानै बर ' गोजाम जारिमिननि साखि जानानै दं । 
 माइरं दानबखौनो उनाव फैनाय संस्कृत रावारि सुबुंफ्रा महिरंग दानब बुंनाय जायो । बिथाङा जौगा - देतगा , बोलो गोरामोन । रावबो दबथायनो हायै