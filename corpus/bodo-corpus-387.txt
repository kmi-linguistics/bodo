जेरै बाथौ बोराइया बाथौ बुरैनि हेफाजाब लानानैसो बुहुमखौ सोरजिनो हादों बेबादिनो बुहुमाव हौवा हिनजाव , जो - जोलाखौसे जानानैसो सोरजिलु गोहोखौ मोनदों । बे मिथिंगानि नेम । बेनिखायनो बर'फोरा मोदाइनो बावोब्ला मोदाइजोनोबो बाउ फTयो बे नेमखौ बर'फोरा दासिमबो फालिबोफागासिनो दं । बाथौनि साखाथिजों सा - खोला गोलावै आलि दोंसे खानानै मोदाइफोरनि आसन होयो । बे आलिखौनो बर'फोरा सोरगोनिफ्राय बुहुमसिम आबांलावरी आरो मोदाइ मोदाइजोफोर हान्थिग्रा सोरगोनि लामा होननानै बुंदों । बेवहायबो मोनसे सानगोथौ नुनो मोनो । सोरजिगिरिजों मुनुष मायाफोरा अरायबो सोमोन्दो दं । बे जोबनो गैयि सोमोन्दोखौ बर'फोरा खेराइ फुजायाव दिन्थिफुङो । बाथौनि खाथियाव गंसे गासा होफायो बेबो आबांलावरीनि जोंसार महरनि नेर्सोन आरो बिदिनो लोगो बाथौ बुरिनि सोर्जिलु गोहोनि मोनसे नेर्सोन बुंनो हायो । 
 11 . खेराइ फुजायाव दौदिनिनि गोनांथि ( Importance of Doudini during Kherai Puja ) : 
 दौदिनि नङाब्लिा खेराइ फुजा जानो हाया । खेराइ फुजायाव खाम , सिफु , जथानि मिलौदो - देंखोजों मोसानानै दौदिनिया मोदाइ मोदाइजोफोरखौ गोजोन होयो । दौदिनि मोसानाय आयदाफोरा गोबां । जेरै - मोसाग्दालांनाय , गान्दौला बोननाय , मोफुर गेलेनाय , खैजोमा फनाय , गराइ दाब्रायनाय , छत्रली मोसोनाय दाउ थै लोंनाय बाइदि बाइदि । दौदिनि मोसानायखौ सानसुमैफोरा भारत हादरनि धोरोमनि गोजामसिन मोसानायफोरनि ( Religious dances ) मादाव मोनसे होननानै बुंदों । मि . हट्टन साहेबा दौदिनि मोसानायखौ भूमध्य लैथोनि सेर सेर थानाय मानसिफोरनि धोरोमारि मोसानायजों गोरोबो होनना बुंदों । मि . आलटेकार साहेबा बुंदोंदि - खोला भारतआव देबदासी मोसानाय एबा दौदिनि मोसानाया जीसु ख्रीष्ट जोनोम लानायनि उनाव थाम हाजार माइथायनि गेजेराव गोसारनो हमदोंमोन । नाथाय जीसु ख्रीष्ट जोनोम लानायनि बेसेबा हाजार माइथायनि सिगाङावनो सा - सानजा भारतआव दौदिनि मोसानाया मङ्गलिय फोलेरनि बर'फोरनि गेजेराव दंखायोमोन होनना सानसुमैफोरा बुंदों । दौदिनिया खेराइयाव मोदाइफोरखौ सिबिनानै बिदाय हरखांजोबनानै बर ' फिसाफोरनि मोजां गाज्रि , आबादफोरा मोजां जागोन ना गाज्रि जागोन , आफोद - खैफोदनिफ्राय बारग'नोब्ला मा मा खालामनांगोन बाइदि बाइदि बाथ्रा सोंनायनि फिन होयो । इयुननि जाथाइफोरखौ बुंनो हानायनि गोहोखौ बोराइ बाथौ महाराजानिफ्रायनो मोनो होननानै बरफोरा फोथायो । बर'फोरा गोथारै राइजो जानायखौ मोजां मोनो । सोरबा गाज्रि आखल - आखु दिन्थिदोंब्ला एबा रावबो मिन्थिया जासे गाज्रि हाबा मावफ्लांदोंब्ला बोराइ बाथौनि सिगाङाव बियो निमाहा बिनांगोन नङाब्ला दौदिनिया खेराइनाय समाव राइजोफोरनो बेखेवथिनानै होगोन । रावहाबो बारगनायनि राहा गैया । बेनिखायनो बरफोरा गोथारै थानाय , जानाय आरो गोथार हाबा मावनायखौनो गाहाम होननानै गोसोआव लायो । बोराइ बाथौनि सिगाङाव गाज्रि हाबा मावनांगौखौ जोबोद गोब्राब होननानै सानो । 
 
12 . गार्जा फुजा आरो बेनि गोनांथि ( Garja puja and its importance ) : 
 खेराइजों लोगोसे गार्जा फुजायाबो बर'नि गोनांथार फुजा । गार्जा सोदोबा बोरै आरो बहानिफ्राय फैखो