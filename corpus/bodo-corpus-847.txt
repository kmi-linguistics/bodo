सुबुं हारिया समाज सिबिग्रा आंगो जिब । मानोना सोरजिजेन्नायनिफ्रायनो नुनो मोनो दि सुबुं हारिनि मोनफा मोनफा गावबा गाव धोरोम समाज दं । समाजनि साफ्रोमबो सुबुं जीउआ मिथिंगाआरिजों दावगाखांनाय । आचरन आरो आबहावाआ समाज आरो हारिखौ फोसाबना लाखिनो हानायनि जाहोन । मानोना हारिमआ समाजनि अांगो । समाजनि धोरोम आरो हारिमुआरिनि आसार बेबहार नेम खान्थिआरिया समाजनि आबहावा । मानोना समाजनि परम - पराया धोरोम । गासै जिबहानो गावबा गाव धोरोम दङ । जेरै - थाबायनाय , गिदिंनाय , थानाय जानाय लोंनाय आरो बंस आजावनाय आरि खामानिनि थाखाय आसार खान्थिनि बिधि - बिधानजों सोलिना मावनाय खामानिआनो धोरोम । नाथाय समाजनि इउननि कर्म हाबा फारिआ मोन्ब्रे जेरै - राजनीति , समाजनीति , अर्थनीति आरो धर्मनीति । 
 ( 1 ) राजनीति - राजनीतिनि ओंथिआ जाबाय मोजां रैखाथि । जायफोर त्याग , संजमी आरो महान ब्यक्ति बिथांमोनानो सलाइगोन बे राष्ट्र । राम राज्यआ बेनि आदर्श । राजनीतिया जाबाय मोनसे चड़जन्त्र । 
 ( 2 ) समाजनीति - समाजनीतिया जाबाय आदर्श नीति नेम खान्थि । हौवा - हिन्जाव आरो लाइमोनआरि बयबो सानखां नायजों मोजाङै सान्नो हानाय आदर्शआ समाजनीति । 
 ( 3 ) अर्थनीति - अर्थनीतिआ जाबाय समाजनीतिनि मेरु आफाद । श्रमनि फिथाय । मावना मोन्नाय फिथायनि ओंथिआ अर्थनीति । 
 ( 4 ) धर्मवीति - समाज खान्थिआव बिधि - बिधानाव नेम खान्थियै धोरोमखौ फालिनाय आसार खान्थिआनो धर्मनीति । 
 धर्मनीतिआव मखजानाय गोजौआव होनाय मोन्थाम नेम खान्थिआ धर्मनि सिङाव । जाबादि गंसे राष्ट्रखौ रैखाथि खालायनो राष्ट्रपतीया जानो नांगोन मोजां आखल आखुनि । बेनो जाबाय राष्ट्रनेतानि धर्म । मोजां बिसारनो जाबाय समाजनीति । निस्वार्थ गोसोजों समाजनि बिबान खुंनो हायोब्लासो समाजनीनिनि धोरोमा गोरोबना थागोन । बयनिबो समान अधिकारानो समाज धर्म । धर्म होन्नाय सोदोबआ अर्थनीतिजों लोब्ब गोनां । धर्म - धर्म सोदोबजों गोबां मिथिनो गोनां । सैथोनिफ्राय धर्मआ सोमजियो । 
 धर्म - धृ धातुनिफ्राय लाबोनाय गोहोजों मावनाय नेम खान्थि , आसार , बेबहार , गोथार गोसोजों ध्यान धारना , बिस्वासि , सिबिनाय फालिनाय गावखौ फोथांनो लाखिनो हानय गोहो आरो जायनि हेफाजाबाव गसंना थांना दङ बेनो धर्म । सुबुं जीवनि मोन्ब्रै दिग दङ । बे मोनब्रै दिगआ - पुरुषार्थ , धर्म , अर्थ , काम आरो मोक्ष । बेनो सुबुं जीवनि पुरुषार्थ । धर्मनि ओंथिया - (चरित्र ) आखल आखु । आखल आखुखौ जिवासो अध्यत्मिक सान्नाय गियानजों आत्मा