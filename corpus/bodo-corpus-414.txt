आरो खुंथायनिल ' गोनां जायो । 
 आथिकालाव जोंनि बर ' माहारियाव जेरैबो फारफ्रोमनिबो गुलाइ–गुजाइ जानायनि गुदियानो बर'नि धोरोमारी खौसेथि गोयै । मानोना मोनसे सुबुं समाज आरो माहारिनि खौसेथिनि गोरा दौलेङानो जादों माहारिनि धोरोम सिबिनाय । माहारिनि गेजेराव गुबुन धोरोमनि गोहोम गोग्लैफैनायनिफ्रायनो गुरै आरो गोरलै गोसोनि बर'फ्रा गुबुन धोरोमनि आसार खान्थि आरो गोदै रावजों ईश्वोर सिबिनायखौ गोथौ आरो गुबैसिन साननानै गोदान साबसिन धोरोमखौ गोबानानै लानो लुबैनानै गावनि गुबै धोरोमनि आसारखान्थिखौ एंगारनायावनो जीउमायारी ( आध्यातिक ) गियाना हायलांदों । जाय सुबुं एबा माहारिनि गेजेराव जिउमायारि गियाना गोमा लाङो । बे सुबुं माहारियाबो गोदो लाङो । बेखौ रावबो हमथानो हाया । बर'नि धोरोम सिबिनायाव दिनै गावस्रा गावस्रि जानायनि जाहोनाबो बै जीउमायरि गियाननि अांखालानो बे गियान गैयिनि जाउनावनो दिनै जोंनि सुबुं समाजआव खौसेथिया गोमालांदों आरो समाजखान्थि , रांखान्थि , हारिमु , आसार - खान्थि आरो राजखान्थि गुलाइ - गुजाइ सोमजिदों । गुबुन फारसे गुबुन धोरोमारि आरो बे रावनि खाबु फलान माहारिफोरा गावसोरनि धोरोम हारिमु आरो आसार - खान्थिखौ बर ' माहारिनि गेजेरावनो जौगाहोनाय खाबुखौ लानो हाबोदों । 
 बुहुमनि जायखि जाया माबा मोनसे सुबुं समाजआ माहारी दावगानायनि हेंथा नङा । हेंथाया फैयो गावनि धोरोमनि सानथौखौ नेवसिनायावसो । जोंनि बर' माहाीिरनि गेजेराव दिनै गोबां धोरोमारि जाबाय । जेरैबाथौ , ब्रह्म ( हिन्दु ) आरो खृष्टान बाइदि बाइदि । नाथाय मोनसिं सिंया बुंदों - " मुलुकआनो गासिबो सिजौ ( ईश्वोर ) निनो बाहागो । " 
 परमहंस सिवनारायणआ बुंदों - " परम ब्रह्मनि अनगायै जेबो गैया । '' जिसुआ बुदों " Life in God , Life with God and Life like God ' ( New Testament ) 
 बैफोर सान्थौगिरि आरो धोरोमगुरूफोरनि बाथ्राफोरखौ बिजिरनानै नाइब्ला गासिबो धोरोमनि सान्थौआवनो जेबो फाराग गैया । मोनफ्रोमबो धोरोमावनो " सि " खौ ( आत्मा ) एबा ईश्वोरखौ फोथायो । सुबुं समाजनि गेजेराव गोजोन - सान्थि लाखिनानै माहारिखौ दावगाहोनायानो गासैबो धोरोमनि बोसोन । नाथाय जीउमायारी ( आध्यातिक ) गियाननि आंखालावनो जों बाथौआरीफ्रा मोनसिं सिंनि बेरेखा , ब्रह्मफ्रा शिवनारायणनि बेरेखा आरो खृष्टानफ्रा जीशुनि बेरेखा सानफ्राङो आरो हाबा मावफ्राङो । गावगावनि गोसोनि लुबैनाय आरो हास्थायनायखौ जाफुंहोनो सान्थौनि गियानखौ खोबथेना दोननो गोबां धोरोम बारस्लायनाय नुनो मोनो । बेनो जादों आथिकाल मुगानि बर' माहारिनि धोरोम फोथायनाय । बेनो जोंनि माहारियारि खौसेथि जोबलांनायनि गुबै जाहोन । जीउमायारि गियान ( आध्यातिक ) गैयियावनो जों बे फंसे बाथ्राखौ बावगारलाङोदि - जेखि धोरोमाव थायामानो गावनि धोरोमनि सान्थौ आरो बोसोन फोरखौ मानिनानै गोसो गोथारै सिजौ , परमब्रह्म आरो जिशुखौ सिबिनो हाब्लानो जोंनि गेजेराव अनज्लाइनाइ फोथाइलाइनाय आरो खौसेथिया फैगोन । खौसेथि फैब्लानो जों गोजोन सान्थिनि गेजेरजों जोंनि माहारिखौ दावगा होनो हागोन ।