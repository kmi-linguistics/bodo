आखाय फोलाव फोलाव लिंहरबाय थायो । अां जेन बे देंखोआव थाथिरनो हाया । अां जेन हायेननि थार फिसा , बिमाआ लिंहरोब्ला फिसाआ बोरै थानो हानो ? आसिसुखि : नङा । नों हायेनाव जोनोम जादोंब्लाबो गंगारसो । जावजें : नङा आं हायेननि फिसा बर'सासो । आंनि बिमा - बिफाआ बर ' गुबैथार । आसिसुखि : नङा , नों महरै मोखाङै थैयै आरै सैखाद गंगार गुबैंथार । जावजें : बिदिब्ला नोंनिबो आंनिबो थाथोंसै । अां हायेनाव जोनोम मोन्नाय बड'सा , नाथाय भुटान राइजोआव देरनाय गंगारसा । जागोन्ना आसि ? [ मिनिना सोङो ] [ आं हायेनाव जोनोम मोन्नाय बड'सा , नाथाय भुटान राइजोआव देरनाय गंगारसा ] आसिसुखि : [ मिनियो आरो खर ' थिखंना बुङो ] औ । जावजें : नायहर ह'नै हाजोनि दैसा निजिरिया जिरि जिरि खबाम दैखां दैखां हायेन फार्से बोहैलांदों । बेसेबा गोथौ मिजिं लाना । बे दैसा निजिरिआनो हाजो आरो हायेननि गोरोबथानि नेर्सोन । बे गोरोबथानि नेर्सोनखौ लाना आंबो हायेन फार्से दावबायलांगोन । साबगौ आसि , थांनायनि