बर'फोरनि गिबि धोरोमनि फुंखायानो बाथौ । 'बाथौ ' बे सोदोब बिरोंमाया बोरै सोमजिदों - बेनि ओंथिखौ राव - सानथौ ( Philology ) जों बेखेवसारनाय आरो फरायथौनायनि जोबोर गोनांथि जादों । ' बाथौ ' सोदोबखौ बिजिरथौनाय खान्थियै फरायथौयोब्ला बेनि रोदा , बेनि मुफुर , बेनि फुंखाखौ जों मोनदांनो हागोन । 'बाथौ सानथौबिगियान ' ( bathou philosophy ) नि गुदि गुमुरानो बाथौसो । बेहा गावनि असे सानथौ दङ । मानोना मोनफ्रोमबो धोरोमनि गुदियावनो मोनफा सानथौलाइ थायो । बर'फोरनि बाथौनि बिथायाबो बुंनो थाङोब्ला बाथौ सानथौसो । बे धोरोमनि सानथौखौ अनजिमायारि ' 5 ' खौ गुदि खालामनानैनो सोरजिदों । 
 ' थौ'नि ओंथिया ' गोथौ ' खौ फोरमायो । ' बा ' आ मोनसे अनजिमायारिनि ओंथिखौ होदों । ' बा ' अनजिमायारिनि सानथौनि ओंथिया जादों - ' बानिसानथौ ' - बाथौ - सोदोबा सोमजिदों । 
 गोजौनि बाथ्राखौ फोगोमनोब्ला रुपनाथ बसुमतारीनि 'बाथौनि गुमुर ' रायथाइखौ फरायब्ला फरायगिरिफोरा रोखासिन जागोन बायदि मोनो । जेरै - बाथ्राखौ एसे गेबें आरो गुवारै बुंफोरनोब्ला बुजिनो गोब्राब जानाय नङा , जेरै - हानि फिथार - हाथर , हा फिथरनि अरखि - हाथरखि , दैनि हाखर - दैखर फोरबादि मुं सोदोबफोरा सोमजिदों , बिदिनो ' 5 ' अनजिमानि ( अनजिमायारि ) सानथौ ( philosophy of cardinal number ' 5' ) ' बा ' अनजिमानि सानथौ एबा बानि सानथौ - बाथौ सोमजिदों । बे बाथ्रानिफ्राय रोखा जाबायदि - बर'फोरनि गुदि धोरोमा बाथौ सो । बाथौवा बर'फोरनि अांगो सिनायथि । गावनि हारियारि सिनायथिया जादों - बाथौ । बाथौनि 'ethnocity ' खौ बोलायोब्ला जोंनि identity आ स्राङाव फैयो । बेनिखायनो हारिनि ethnography आ बे बाथ्राजोंसो सिथाबनानै दङ । 
 " Ethnology ' आ जादों - " The scientific study of different races and cultural tradition and their relations with each other . " बे फोरलुखौ नंगौ होनोब्ला बड ' रावआरि हानजानि धोरोमारि फुंखायाबो बाथौसो । नाथाय बेनि मुङा गुबुन गुबुन महरै खारि जाबोदों । बाथौनि ओंथिखौ धोरोमनि ओंथियावल ' खाबथानानै दोननो नाजायोब्ला अबंनि ओंथिखौ फोरमायनो बर'हा जुदा सोदोब दानो गोनां जागोन नामा ? फंसेयैनो नङा । मानोना बाथौवा बर'नि धोरोमब्लाबो बाथौनि ओंंथिया अबंलावरिखौबो ' signified ' खालामो । बाथौवा मोनसे ' खनसेप्ट ' ( concept ) ' बाथौ धोरोमा मोनसे ' sound image' । गोरलै रावजों 'बाथौवा ' मोनसे 'सानमोन्थाइ ' ( concept ) ; जेब्ला बाथौखौ मुं होबाय अब्ला सोदोब महर ( sound image ) जायो । दिन्थिजाग्राया ' concept ' दिन्थिग्राया ( sound image ) । बाथौ + बाथौ धोरोम ('sound image ' is the signifier and the concept is the signified ) !