12 ) रांखान्थि जेंना आरो फुस्लाइनायाव गुबुन दोहोरोमाव बारस्लाइनाय : - रांखान्थि बिथिङाव लोरबांनि खाबु लानावै गुबुन दोहोरोमनि फोसवगिरि , दैदेनगिरिआ बाथौ सिबियारिखौ फुस्लाइना गुबुन दोहोरोमाव बारसालाइहोनाय नुनो मोनो । गान्नाय - जोमनाय , जानाय - लोंनाय , थानाय - जानाय , सोलोंथाइ होनायनि असिला लानानै गोबां गरिब नख'रनि गथ'फोरखौ गुबुन दोहोरोमाव थिसन्ना लाहैनायनिबो गोबां बिदिन्थि दं । गोबां बिमा - बिफाआ गावनि गथ'फोरखौ गुबुन गुबुन दोहोरोमारि मिसनाव सोलोंथाइ होनायनि थांखि लानानै थिसन्नायनि उनाव फिसाफोरजों लोगोसे गावसोरबो दोहोरोम बारस्लाइनाय नुनो मोनो । बेनि अनगायैबो गुबुन गुबुन खाबु - खाला , मान , मर्य्यादा , गोजौ मासि मोन्नायनि फुस्लाइजाना बाथौ दोहोरोम नागारना गुबुन दोहोरोमाव बारस्लाइना थांनाय नुनो मोनो । आथिखाल बादाइलाइनाय आरो बिगियानारि मुगायाव साबसिन - हामसिन सोलोंथाइ होनाय आरो गुबुन हादराव दावबाइनाय मोन्नायनि दहाइ होनानै गोबां बाथौ सिबियारिआ बेफोरनि खाबु नागिरना गुबुन दोहोरोमाव बारस्लाइनाय गोबां नोजिर दं । सम सम दैबाना , बांग्रिं , बारहुंखा , दाङाबाजि , मिथिंगायारि खैफोद बाइदि जेंनायाव गोग्लैना ' रिफुजि केम्प ' फोराव थाहैनांनाय रांखान्थि आंखालनि खाबु लाना गुबुन दोहोरोमारि फोसावगुरुआ बाथौ दोहोरोमारिनि गेजेराव हाबखावना गुबुन दोहोरोम फारसे बोखेना लांनाय नुनो मोनो । 13 ) सोलोंथाइनि अांखाल : - सोलोंथाइनि आंखालनि खाबु लानानै गोबां बाथौ सिबियारिफोरनि गेजेराव गुबुन गुबुन दोहोरोम फोसावगुरुआ गावसिनि दोहोरोम फोसावनो खाबु लानो आरो सानाहवा जाइखिजाया दोहोरोमखौ गोबाना लायो । जाउनाव गोबां गोरिब आरो थेर - थेर जानाय नख'रआ गोरिबसिन जालाङो । सोलोंथाइनि सोरां मोनि नखराव बेराम , आजार आरो