फिसाजो कनकलता , बासन्ती बसुमतारी बाइदिया बरमायाव आफादनि जथुम्मानि थाखाय खेन्दा बुथुमनायनि हाबायाव नांथाबो । शिवसागरनिफ्राय साबित्री चेतिया , धनदा ग'हाइ , राज्ञलता बेजबरुवा , कणमाइ कँवार , सवर्णलता भुइया , हेमलता भुइया बाइदि फैना दीधेलियाव सफैयो । हरेश्वर बर्मनया आइजो उदांस्रि आफादनि गाहाइ बानजायगिरि आफादनि थाखाय खेन्दा बुथुमनायाव सत्य डेकानि दैदेन्नायाव मोनसे कंग्रेसी हान्जाया एरदावो । जाउनाव मोनसे दावराव दावसि थासारि सोमजियो । जाइखि जादोला रोजा हेंथा जेंना नेवसिनायनि गेजेरजोंब्लाबो जथुम्माया जाफुंना थाङो । बेव कमला मजुमदार आरो अपराजिता मुखार्जि बिबुंथि लाखियो । गाव दोनखोमाना थानाय रावबो दैदेनगिरियानो जथुम्मायाव बाहागो लानो हायाखैसै । जथुम्मानि उनाव जमिदरिफोरा गोबांखौनो एरेष्ट खालाम होयो । राभाखौ दीधेलीनिफ्राय बजालीनि साहा फार्सेनि शिलबारीसिम मदन मेधिया लाना थाङ । 
 बा - द ' सो दाननि उनाव अांबो शिलबारियाव थाङो राभानि लिंहरनायाव । शिलबारीयाव ओजोंहाइ गोख्रोंयै आबादारि सोमावसारनाया साग्लोबसारबायमोन । नांगोला जाइनि हायाबो बिनि , स्लगानजों राभाया आबादारिफोरखौ खौसे खालामना आदियारि खान्थिनि बेरेखायै गसंथा होयो । शिलबारी हालामनि रेनजार भागरु बराया आबादारि गौथुमनि उलथायै गसङो । बिथांनि थुनज्लायनायावनो माखासे आबादारि मावथिखौ पुलिसया एरेष्ट खालामो । भागरु बरानि फिसाजो सासेया अब्ला जोंनि आबादारि सोमावसारनायनि गोख्रों मावथिमोन । बिफानि इनाइ - अनागारियाव थावरिनो हायैनि बियो हराव बिफाखौ गावथारो । जाथायनि गुबुन महर लानायाव बिष्णु