समाजनि गुबुन गुबुन लेभेलाव सावरायमेल , थुनलाय सावरायनाय गावजोंगाव सावरायलायनाय बायदि हाबाफारिफोरनि गेजेरजों मदद होनो हायो । जोंनि गेजेराव फोलोमसनो हायै लानदां जायगा ( Gap of understanding ) थानायखायनो गोरोनथि साननाय एबा एना - एनि फोरा बारा जागासिनो दं । बेफोर गेपखौ फोलोमनो थाखाय जों उदां गोसो लानो नांगोन । एसिखियाव अां एसे बाथ्रा बुंबावनो लुबैयो दि हादराव एबा रायजोआव मोनसे मोजां खुंथाय लाबोनोब्ला राजखान्थि आरो थुनलाय अराथात राजखान्थिगिरिफोर आरो मेलेम जिबिफोरनि गेजेराव खाथि सोमोन्दो थानांगोन । बे बायदि सोमोन्दोखौ मुलुगनि गोबां जौगाखां हादरफोराव नुनो मोनो । बर'हारिनि लोगोसे गासै समाजनि जों जदि गाहाम हासथायोब्ला जों साफ्रोमनिबो साननाय हनाय मावनाय दांनाय भाव - भायस फोरा गोसो इसिंनिफ्राय गोगो , गोथार आरो सैथो जानांगोन । सोरबा सासेया गाज्रि मावनाय दिनथियोबोलानो समाजाव गाज्रि गोहोम गोग्लैयो । दिनै बर'फोरा नखर लेभेलनिफ्रायनो गोबां सोलायनो गोनां दं । नखर थालायावनो अनलायनाय आरो खौसेथिया जोबोरै बाङाइ । साफ्रोम मानसिया गावगावनि नखरखौ मोजांङै सामलायनो हाबोलानो जोंनि समाजआरि थासारिया साबखांगोन । जोंनि समाजनिफ्राय जोैखौ होखारनोब्ला साफ्रोम बर हिनजावफोरा जौ