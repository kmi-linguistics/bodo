 " Lost Spring , Stories of Childhood " अाव फोरमायनाय बादिब्ला 1971 माइथावनी दिल्लिनि सिमापुरि ओनसोलाव 10 , 000 निबो बांसिन इलिगेलै हाबफैना थानाय बांलादेशिफोर दं । बिथां अनिस जुङा सोंनायाव बिसोरो फिन होदोंमोन जे बांलादेशनि सोमखोर फैलाव हायेनाव आबाद मावब्लाबो दै बाना आरो बारहुंखा ( cyclone ) फोरानो दंस खालामना होजोबो । बेनिखायनो खबसेल ओंखामखौनो नागिरना बिसोरा दिल्लिसिम सफैयो । गाहायै बिसोरो rag pickers एबा दाखोरदालानिफ्राय मुवाफोर बुथुमनानै जाग्रा । बाथ्राया जादों बिसोरनि उनावबोजे गोबां बांलादेशि मुसलिम दिल्लियाव हाबफैबाय थादों । सरखारनि अबहेला आखुनि थाखाय बिसोरखौ नागिरना ( detect ) दिहुन्नाय जायाखै । राजखान्थि दोलोनि मानसिफोरा हायोब्ला लिंहरना दोनबावनायावसो दं । गोदो गोदाय जारिमिननि मुगानिफ्रायनो भारतआव गोबां गुबुनारिफोर हाबफैबाय थाखादों आरो दिनैसिमबो बेयो सोलिगासिनो दं चाइनानि तिब्बत गाग्लोबनाय समनिफ्रायनो तिब्बति रिफुजिफोरा भारतनि हिमासल प्रदेसनि धोरोमसाला एलेखायाव गोबाङैनो हाबफैना दं । बिसोरबो जे सानसे समाव भारतआव जेंना लाबोनाय नङा बे जानो हाया । भारतनि खायफा मानसिया बांलादेशनि फारसे माबा parental duty दं होन्नाबो सानो । बे रोखोमनि थासारियाव माबै BTC निफ्राय बांलादेशि गुबुनारि