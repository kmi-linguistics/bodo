नुनो मोनो । नोजोर होनो गोनांदि जोंनि गेजेराव साफा - सानै गोरों गोरा , सानसुमै मानसिआनो बेबाइदि लामा लानायाव बिथांमोनखौ बुजाइग्रा एबा बोसोन एबा सुबुरुन होना हमथाग्रा रावबो गसङिलाइ जाइ जेरै गोसो एंरैनो आगानसुरलांदों आरो बारि बारलांदों । 2 ) गुबुन दोहोरोमनि साबना - हामना महर , खान्थिजों गोसो बोखथाब जानाय : - गुबुन दोहोरोमनि सायावनुनाय साबना हामना महर - मुस्रि खान्थि जों गोसो बोथाबजानायावबो आंगो बाथौ दोहोरोमखौ नागारनानै गुबुन दोहोरोमाव बारस्लाइनाय नुनो मोनो । गोबां बे रोखोम दोहोरोम बारस्लाइग्रोआनो उनाव गावनि गोरोन्थिखौ हमनोहानानै उनदाहा जायोब्लाबो लाजिनाय एबा गावनि मान , सन्माननि बाथ्रा सान्ना अांगो दोहोरोम बाथौ दोहोरोमनि सिजौ गुदि एबा सिथला गानायनिफ्राइ जानगाराव थायो । जोंनि नोजोराव गोग्लैनाय बाइदिब्ला बैफोर दोहोरोम बारस्लाइग्रा दोहोरोमसुलाया बाथौ दोहोरोम सिबियारिजों जेबो सोमोन्दो लायालासे गुबुन दोहोरोमाव बारस्लाइना थाहैयो आरो बाथौ दोहोरोमनि गाज्रि मुंसुयो । गोदानै आजावनाय बे गोदान दोहोरोमनि आसार , खान्थि , बोसोनआ बिथांमोननि थाखाइ गोजोनथाव आरो ' अमृत बाणी ' जायो । बेवनो गोबां बाथौ सिबियारिआ आंगो दोहोरोमखौ नागारना गुबुन दोहोरोमाव बारस्लाइदों आरो दैमा - दैसा सेरनि हाब्रां गिसिखानाय बाइदि गिसिखालांनो हमदों । 3 ) खोमसि फोथाइनाय : - बेसेबा गोजाम बाथौ दोहोरोमनि नेमखान्थि आसार , बोसोन , दोहोरोम खान्थियाव सानथ्र'हायि खोमसि फोथाइनायाबो जाइगा मोनबोदों । बेफोर गाज्रि हुदा , अनाखान्थि , आसार , दोहोरोम खान्थिखौ हमदांनो हानानै गोबां दोहोरोम सिबियारिआ गुबुन दोहोरोमाव बारस्लाइलांनाय नुनो मोनो । फोसावनाय नोजोरजों अांगो बाथौ दोहोरोमखौ आजावालासे गुबुन दोहोरोमाव बारस्लाइना बे दोहोरोमनि