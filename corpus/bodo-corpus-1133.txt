मेथाइ : - हे आनान ग'साइ सोरजिगिरि जेनिबो खांनायगिरि फिसा गैया फिसौ गैया मादि खाफाल दाना सोरजिहरनाय आनान ग'साइ नों आंखौ । हरदिया आंनो मानो मैदेर हाथाय ? हाबा जानानैबो न ' जानानैबो गैया अांहा मानो फिसा ? बुंजाबायसै आं सिखिरि मानसिजों दाखोर बारिनि सांग्रेमा । आनान ग'साइ हरदिया मानो अांनो सासे फिसा । थैना थांब्ला आं नोंनाव सोंहैगोन आनान ग'साइ हरदिया मानो अांनो सासे फिसा । [ बे समावनो बोराइ बाथौआ खुबिरनि महर लानानै देवस्रिखौ लागो हमफैयो आरो बुङो ] बोराइ बाथौ : - देवस्रि ! [ देवस्रिआ बाग्दावना सिखारो आरो दखना गानफामो आरो गिबांसिन बुङो । ] देवस्रिः– नों ! बेव मानो फैखो ? बोराइ बाथौ : - औ अां । देवस्रि नोंनि रिन्दाव रिनसि मेथाइ रोजाबनायखौ खोनाना अां थाथेरनो हायैआव फैदों । फै देवस्रि , बै बोरिआव दान्दिसे रंजाना गोसोनि गांहाब हाबिलासखौ गांगा होनि । देवस्रिः - अां थाङा । बोराइ बाथौ : - फै , फै , देवस्रि । [ देवस्रिखौ आखायाव हमना सिङाव बोना