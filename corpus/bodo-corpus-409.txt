जोंनांगौबो गैया एबा मोजां मोननांगौबो गैया । बिथांआ जायखौ नुदों मोनदों बेखैसो रोखा रोखायै फोरमायलांदों । दंफां लाइफां हा , दै , बार अख्रां बेवबो जिउ दं होनना बर'साफोरा फोथायनाय दं । नाथाय धोरोमानो जा एबा अबंलाउरीखौ फोथायनायानो जा बेयो सैथोदि धोरोम एबा अबंलाउरीखौ फोथायनाया गिनायनिफ्राय सोमजिग्रोदोंमोन बेयोगासै सोदोमस्रि मोनफैनाय सुबुंनिनो गुदि धोरोम । बे नेर्सोन आरो बिदिन्थिनि फोरमानबादियै जों Anthony C . Thiselton ( Cambridge University ) नि A concise Encyclopedia of the philosophy of Religion नि बाथ्राखौ दैखांना होनो हायो— Animism denotes the belief that many instances of natural phenomena ( plants , trees , Stones ) possess " souls ' ( Latin anima ) or life - spirits . These may of address . In animistic religion these may became objects of reverence or worship . 
 आरो बुंबावदों— In primitive culture ( 1871 ) Edward B . Tylor argued that all religion originated as primitive animism . However today it is widely recognised that Tylor's work rests on Hawed assumptions . बेफोर बुंफुरलु निफ्राय बेखौनो बुंनो हायोदि गेदेमा पण्डितफोरनि गेजेरावबो धोरोमनि गुदि खोथा , जोनोम आरो बेनि Animism आरो Primitivism आखुखौ एसे दान्थे बिदान्थे जों सोग्राव लायनायखौ नुयो । बरनि धोरोम गुबैयै बाथौआव Animism नि आखुथायखौ जों नुनो मोनो । जेरै - जों गेदेमा थुनलाइगिरि बर थुनलाइनि बारग ' आफादगिरि रामदास बसुमतारीनि बेसेन गोसा लिरबिदां - Some Ideas on ' Bathou ' आव बुंनाय बाथ्रानिफ्राय फोरमान मोनो - Literally ' Ba ' means ' five ' and ' thou ' means ' Deep' . . . . . . . The first imaginary gods worshipped by the primitive Bodo people
are also five , viz . ( 1 ) Hailang ( the God of earth ) , ( 2 ) Agrang ( the god of water ) , ( 3 ) Khaila ( the god of air ) , ( 4 ) Sanjaborle ( the god of light ) and ( 5 ) Rajukhumbri ( the god of sky ) . Endle साहाबआ बुंनायबादिनो बर'नि धोरोमा गुबैयै बाथौ धोरोमा बे सान्थौ आरो फोथायथिजोंनो दं । आरो बे बादिनो हिन्दु , खृष्टान , हा , दै , बारनि फुजा फोरबोखौ जों थोंजों एबा खेंसालियै मोननो हायो । एबा अबंलाउरीनि गोहो दं होनना फोथायनायखौ आरो गुबुन फोरसे जों बर'साआ Endle आ बुंनायबादिनो मुसुखा एबा मुर्टि फुजा फोरबो होनायनि हुदा गैयामोन । नाथाय दा बर'साखौ हिन्दुनि गासैबो मोदायखौनो ( गुबैयै कक्राझार हालामाव ) फोथायनाय आरो फुजा होनाय नुबाय । बेबो जादों Hybrid culture नि गोहोम । 
 फोजोबनायाव बाथ्राया जाबाय एबा बुनांगौ बाथ्राया बेनोदि अबंलाउरीआ सासेयानोबा आरो बाथौआवबो अबंलाउरीखौ मोन्दोंब्ला - जों मानो गोदान गोदान अबं नागिरनानै बेसेन गोसा समखौ ओरैनो हगार हरनो । बेनिख्रुइ बर ' माहारिनि राव थुनलाइनि आरो जौगानाय फोसाबनाय खामानि मावोब्ला इउन जोलैआ एसेब्लाबो गावनि सिनायथिखौ रैखाथि खालामनानै थांना थानायनि लामाखौ गोरलैयै नागिरनानै लानो हागोन । बेनो जोंनि बे समाव मावनां खामानि होनना जों सानो ।