1 . फोरमाय जेन्नाय ( Introduction ) : इण्ड ' मङ्गलिय सुबुं माहारिनि मोनसे गाहाइ दालाइ - बर ' हारिया मिनथिस'हायि समनिफ्रायनो धोरोमखौ गोबानानै बे बुहुमाव राइजो जाबोदों । बर ' हारिया मोनसे धोरोम सिबिसुला हारि । आथिखालावबो बर'फोरा धोरोम सिबिनायखौ नागाराखै । मङ्गलिय फोलेरनि गुबुन गुबुन माहारिफोर बाइदि बर ' हारियाबो गावनि धोरोमखौ गोबानान दं । 
 2 . बर'निगुदि धोरोम ( Traditional religion ) : बर'नि गुदि धोरोमखौ मुंखनो थाङोब्ला बाथौखौनो मुंखनांगोन । मानोना बाथौनि सिगां बर'या माखौबा सिबियामोन नामा बेनि जेबो नेरसोन ( Example ) जोंहा गैया । बाथौआनो बर'नि देरसिन मोदाइ । मोदाइजोफोरनि मादाव 'माइनावखौनो ( goddess - in - chief ) देरसिन होनना बुङो । माइनावखौ बाथौ बुरै एबा बुल्ली बुरै होननानैबो बुङो । बिसोरजों लोगोसे बिसोरनि साग्रिद महरै गोबां मोदाइ आरो मोदायजोफोर दङ । 
 बिथां एण्डेल साहेबा बर'नि गुदि धोरोम आरो धोरोम फोथायथिखौ गिनायनिफ्राय सोमजिखांदों होननानै बुंदों । बिथांबादि आरो गोबां लिरगिरि आरो सानसुमैफोरा बुंबावदों बर'फोरा मोदाइ - दावदाय बुहुत - फेथा फोरखौसो सिबियो आरो बेनिखायनो बर'फोरखौ धोरोमनि लामायाव Animist होनना बुंदों । बेयावहाय इसोर एबा अबंलावरीनि जेबो फोथायथि गैया । बर'फोरखौल ' बुंबावाखै , सा - सानजा भारत हादराव थानाय मङ्गलिय फोलेरनि मानसिफोरखौबो Animist होननानै बुंदों । 
 नाथाय बे बाथ्राखौ गोबां सानसुमैफोरा गनायनानै लानो हायाखै । आसामनि मुंदांखा लिरगिरि ड० प्रमद भट्टाचार्यया फिन होदों ओरै - " The Tribes of North - East India are not animists or the worshipers of ghosts and spirits only . They have the conception of supreme God or the Goddess or of the both . " ( Dr . P . C . Bhattacharya : " Some socio Religious Aspects of the tribes of North - East India . " Souvenir , All India Tribal Conference , 1978 ) . 
 बिथां भट्टाचार्यनि बादियैब्ला बर ' आरो गुबुन मङ्गलिय सुबुं हारिनि धोरोमाव गोथौ सानगोथौनि बाथ्रा हाबनानै दं । 
3 . बाथौनि सानगोथौ बाथ्रा ( Philosophy of Bathou ) : ' बाथौ ' सोदोबावनो मोनसे गोथौ सानगोथौनि बाथ्रा ( philosophy ) नुनो मोनो । बा मोनबा + थौ - गोथौ - गोथौ , सानगोथौ बाथौ । जे मुङाव मोनबा सानगोथौ एबा philosophy हाबना दं । बर'नि