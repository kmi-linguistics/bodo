लाबोयोब्लाबो न'नि थोरसियाव जानो मोना । धोरोम रैखा खालामनो मिचेसा खाखोरनि डिसाव जानो हायो । गावनि गथ' - गथायखौ लानानै नों ना बेदर जानो हायाखै । नोंनि गोसोनि लुबैनायखौ बुजिनो नागिराब्ला . . . । रुबुंश्रीनि मेगननिफ्राय मानोबा मोदै बोहैदों । अां गेजेर गेजेर थाङो नोंसोरनि टाउनाव बिहायनो मिथिनो मोन्दों । जतिन गावनि इयुननि जीउ लोगोरि महरै मानोदि बुजिनो नाजायाखै बियो ? हांमा सुरहाबनानै रुबुंश्रीया दसे सिरि थाहाबदों । आंबो लाजिनायजों दुखुबो मोन्दों । थेवबो आंनि कलेजनि क्लासमेट हिसाबै गोबां बिहोमा होलांदों । कलेजनि दरखङाव गिबि नुजानायावनो आंखौ मेगन खेबदोंमोन रुबुंश्रीआ । जतिन नोंनि जीउआ सुखु गोजोन जायोब्ला अां गोजोनगोन । अांनि अन्नाया नोंनि थाखाय थाबाय थागोन अराय । अांनि उवार्दनि सोरबा खौरांफोरखौ रुबुंश्रीनो हरबाय थायो आं मिथिया । आंजों नांज्लायनायाव जारौ बिमाखौ गावसोरनि न'खराव फिन लांना दोनहैनो नागिरनाय बाथ्राखौबो मिथिदों रुबुंश्रीया ।