सोर खाफाल गोनां जालायखो । मेगन साबाय आं । थेवबो खोथाखौ दोनखोमानानै बुंबाय आं - नों जिंगा दासि बिनानाव जोंनि माइनावखौ बासिग्रा सोर बैजात सेंग्रा बेलाय । बिनानावनि थाखाय माबा मोनसे मोजां हाबा मावनो मोनब्ला मोजांसो । बेयावहाय आंहा मानो बिखा खें मोनांगौ जाखो । आं गावखौनो गाव सोङो । 
 बे समावनो मबाइलाव कल फैनायसै नथिंजायनिफ्राय तारमाने बाकसा जिलानिफ्राय लेफाफाखौ आजावनानै अां बुंनायसै - माइनाव अांहा मोनसे आरजेन कल फैदों अां दसे कुवाताराव थांनांगौ जाबाय । साननायालय गोबां सानदोंमोन " बहा थांखो आनै अTरो रमेनालाय " - 
 जानोरो बहा बहा थांखोथाय - माइनावआ बुङो , ननिफ्राय ओखारनानै आनैखौ रायदावो आं - आनैअा हरनि ओंखाम जालांनो खुथारै खावलायदोंमोन । " नांलिया आनै माब्लाबा जाफैसिगोन होननानै आंनि BWcar खौ दरजा खुलि फै नायसै । माइनावआ बारान्दानिफ्राय अांखौ नाहरबाय थानायसै । गामाखालिनि बादि थालां , जालां , लोंलां , होनग्राया एसेबो फेत - फुतबो सोदोब होआखै । आंनि खथायाव फैनानैबो लेफाफायाव सोरनि फट ' दं आं नायनो साहस जायाखिसै । लेफाफाखौ जोबोद गिनाय मोनबाय आं । बिनिखायनो टेबोल सायाव दोननानै सानबाय आं " जाक नालागे ताक पेलाय थय दुरत " हारसानि बाथ्राखौ गोसो खांबाय आं । मा खालामबा जागोन मा खालामबा जाया साननानै बै समाव सलिनाय सिनेमा " दाइनाया सोर' होननाय बर ' सिनेमाखौ 1st & 2nd Show नायना फैनानै मालादि उन्दु लांसनखो अां मिथिस्लाबासै । 
 अखानायै सिखारना हथाय मानजि मानजि लेफाफाखौ नायनो गोसोफोरानायसै । बे समाव सा - सानजायाव थानाय नारेखल बिफाङाव दावखा दनदा मासे गाबफैनायसै । " गा - गा गालाला गाब्लिउ गाब्लिउ ख्लक ख्लक , गा गालाला । " दावखानि देंखोआ बहाथो रैसुमै जानो । मोजां बाबो गाज्रिबाबो बिनि देंखोआ बिदिनी खासै । लेफाफानि फट'खौ बहनना नायनानै खांग्रांलायबायमोन आं । हाथाय हुग्रा ब्रासआ आंनि खावलायखौ थब्लं सफ्लंबायमोन । जेने तेने हमथानानै जावले जावले बिनि थंखौ फरायबाय अां आरो फट'खौ बिलिरबाय अां मैला नांसि नांसि । 
 फट'अा मुस्रि गोजोर मसाहारिनि थिखोनाया जाबाय - Veterinary Doctor , Udalguri Sub - Division आंनि खुगानि फ्राय गावनो गाव ओंखार बोयो । माइनावखौ अां सिनायो । 