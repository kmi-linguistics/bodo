दाजाबनानै दाजानाय सोदोब नङा । बेनिखायनो 'आनथु ' सोदोबा बर'नि गुबै सोदोब । ( ख ) मेगनजों सोमोन्दो गोनां सोदोब जेरै : म - गन > मगन > मेगन म - दै > मदै > मोदै म - सु - गूर > मसुगूर > मूसूगुर बेयाव सिगां दाजाबदानि गुबै महरा जाबाय { म - } रिंसारथि आखुनि महर । उनरिंसारथि गोरोबनाय ( Regressive assimilation ) नि जाहोनाव रिंसारथि आखुनि { म - } दाजाबदाजों गारां रिंसारयि दाजाबफैदों । थामहिनबा बिथा महरनि गिबि गारां रिंसारथिया सिगां दाजाबदाजों सरजाबनानै थानाय गारां रिंसारथिनि सायाव गोहोम खोलैदों । ( ग ) खर'जों सोमोन्दोगोनां सोदोबजोंबो रिंसारथि आखुनि सिगां दाजाबदा { ख - } सरजाबनानै थायो । जेरै : ख - र ' > खर ' खा - नाइ > खानाइ खु - गा > खुगा ( खु - रां > खुरां ~ खौरां ) बायदिसिना । ( घ ) उदैजों सोमोन्दोगोनां सोदोबफोरा जाबाय : उ - दै > उदै उ - थुमाइ > उथुमाइ ( ङ ) खायसे खायसे सोदोब जरै : बिबु , बिख्लो , बिथै बे सोदोबफोरा दाजाबथायारि खान्थिजों दाजानाय आरो रिंसार जथाइनै आखुनि { बि - } सिगं दाजाबदाखौ ओंथि गोनां बिथा महर { ख } , { बु } , { ख्लो } आरो { थै } नि सिगाङाव दाजाबनानै दानाय जादों । 3 . 0 . जिउ - जुनारनि मुंजों सोमोन्दो गोनां सोदोबनि दाथाय : दाउसिन - दाउला , जिउ - जुनारनि मुंजों सोमोन्दो गोनां सोदोबनि दाथाया मोननै महरनि जथायनायजों दाजानाय एबा दाजाबथायारि खान्थिजों दाजानाय । बर' रावाव बे बादि सोदोबा मोननै ओंथि गोनां महरजों दाजानाय । ' दाउ ' सोदोबनि उनाव माफा थि दाउखौ फोरमायनो मोनफा मोनफा रिंसार सोदोब दाजाबनानै ( जाय दाउखौ फोरमायनो जा बादि रिंसार सोदोब नांगौ ) दाउनि मुंखौ दानाय जायो । जेरै : दाउ - खा > दाउखा । दाउ - राइ > दाउराइ । दाउ - ब > दाउब । दाउ - स्रि > दाउस्रि । दाउ - थु > दाउथु बायदिसिना । जुनारनि मुं फोरमायनाय सोदोबनि दाथायाबो दाजाबथायारि खान्थिजों दाजानाय । जुनार फोरमायनाय मोनफा मोनफा महरनि सिगाङाव { मो , मै } महरखौ दाजाबनानै बायदिसिना जुनारनि मुं दानाय जायो । जेरै : मो - ख्रा > मोख्रा । मो - सा > मोसा । मो - सौ > मोसौ । मो - थाम > मोथाम । मो - फुर > मोफुर > मुफुर । मै–देर > मैदेर मुंखाजायो , मो , मै महरा { मि } निनो रिसारथि सोलायनाय महरस्रो । बेनि ओंथिया 'जुनार' । बे बिथिंनिफ्राय नायब्ला जुनारनि मुं फोरमायनाय सोदोबफोरा मोननै ओंथि गोनां महरजों दाजानाय । मोनफ्रोमबो रिंसार जथाइनै आखुनि । 4 .0 . फिथाइ सामथाइनि मुंजों सोमोन्दो गोनां सोदोबनि दाथाय :