आथानि जानायनि सोलाइ असे दोहोरोमनि बेन्दोङाव गोरोबनानै खोर खोर हांग्रा बायदि थोंगोंरै खोम्बा गोसंनायनि खेना गावनि आखाइनि मुथायावनो दंथारो । लेथेर - फेथेर जानानै बयजोंबो खन्थाय जानायनि सोलाइ खोसेयै खोम्बा थानायासो बराय जाथाव नोङा होम्बा ? मोनसे बुब्लियाव महाजाथि होननानै खियाथि थानाय गोहो गोरा , महाजाथि बर' हारिमाया असे दोहोरोमखौ नेवसिबोनानै दाबो मोखां सायर ' र' , नेवसिजानाय , मुगैजानाय आरो बोरावबो रुगुं मोनि थाथायावनो दंबावो । बेनो मोनसे बुब्लियाव गोहो गोरा राजउलाफाद हायुं खुंग्रा मेहेर गोसा हारिनि दुखुनि नेरसोन । बेनो बर ' सुबुं फोलेरनि दोहोरोमनि अलखद , गोग्लैनायनि जाहोन आरो अनजिमा गैयि निदाननि जाहोन फोरा । मिथिखानाने गावनि अलखद आरो गोग्लैनायनि फ्राय गावखौ बोखांनो सानोब्ला गावनि दोहोरोमखौ बजबफिननानै खौसेयै ग्रिद गसंनायनि बुब्लिया सोफैबाय । बुब्लिनि खावलायनाय , समनि फोरोंनाय आरो आखाइ फुवारनानै गाबज्रिनाय बागै सानै - ह'यै आगान बारायनायनि खाबुवा बेनो । दावबो , जोंनि थाखानाय साबसिन दोहोरोमनि गेजेरजों नवाथारि अबंलाउरी - सोरजिगिरिखौ बजबनानै गोदानै आगान बारायनि । 