फोसावगिरि , मोजां बुंथिगिरि , लिरगिरि आरो बिज्ञानिबो ( Scientist ) । लोगोसे बिथाङा संबिजिद रनसायगिरिबो । बिथाङानो बुंजेनग्रामोन सानसे समाव आमेरिकाया भुमनि गेजेराव देरहासाद हादर महरै सिनायथि मोनगोन । दा मोनबायबो , बिथांनि सिमाङा ओरैनो थागाराखै । बेनि गुदियावनो हादरनि सुबुंफोरनि बाउसोमनानै हाबा मावनाय आरो बिथांनि सिमांखौ मोखथां होनो थाखाय सान - हर जिरायनाय गैयै हाबा मावनाय । बिथांनि बोसोनखौ आमेरिकानि सुबुंफोरा अरायबो गोसो खाङो आरो बे बोसोनखौ लानानै हाबाखौ मावनो बिसोरो बावगारनानै थाङाखै । गामामा बिसोर गोदान महर होनोसो नाजागासिनो थानायखौ नुनो मोनो । 
 जाय समाव राचियाआव राजखान्थिखौ लानानै जोबोद दावराव - दावसि आरो जांख्रिथायबो जाबाय थादोंमोन । 1917 माइथायाव राचियाआव गासै हादरावनो जांख्रिथायनि अरा जोंब्लावखाङो बै निकलासनि उदखारि खुंथायनि बेरेखायै । बे समाव राचियानि राजखान्थि , रांखान्थि आरो गासैबो थासारिया जोबोत अलखद आरो खैफोदजों मोगा - मोगि जानानै दंमोन । बेफोर गासैबो थासारिखौ नोजोर होनानै लेनिनआ मोनसे गोदान थांखि लानानै दैदेन्नो हमासै । राचियाआव बै समाव बलसेमिक राजखान्थि हादरखौ खुङोमोन । बे राजखान्थि हान्जानि खुंथाया रायजोफोरनि थाखाय साबजानाय नङामोन बेनिखायनो रायजोफ्रा जांख्रिखांनो गोनां जादों । जायखौ होनो राचियानि जांख्रिथाय ( Russian Revolution ) । बे खाबुखौ लानानै लेनिनआ राचियाआव मोनसे जांख्रिथाय लाबोनायसै । बियो बलसेमिक हान्जाखौ फोजोबस्रांनानै राचियाआव मोनसे गोदान राजखान्थि एबा हान्जा दानायनि गोनांथि दंसै होन्नानै दानानै लानाय जाबाय । बिथाङा बै समनि सानसुमै कार्ल मास्कैनि माखासे आयदाखौ लानायसै ।