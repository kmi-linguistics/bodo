गारनांगोन आरो न ' न ' जौ बाहायनायखौ बन्द खालामनांगोन । अब्ला जों गोरलैयैनो बर'समाजाव जौ बाहायनायखौ खमायहोनो हागोन । सुबुं जिउनि फारसे अननाय आरो मान होनाय थानांगौ । गोबां जोंनि मानसिफोरा गावनि जिउनि फारसे अननाय गैथारा । मानोना बिसोरो गावसोरननि देहा सोलेरखौ लोंङै - जायै आदा बैसोआवनो नोरजिया खालामना लायो आरो अबथिरा बैसोयावनो बाथि गारो । बे रोखोमैनो दिनै जोंनि मेगनयावनो गोबां बर ' मानसिफोरा गैया जालांगासिनो दं । बेफोरखौ नुनानै अां माब्लाबा मोथो मोथो दुखु मोनो । बेयो हारिनि मोनसे खैफोद । मानोना सासे न खांग्रा मानसिया नोरजिया जाब्ला एबा थैना थांब्ला न'खरा नोरजिया जायो । न'खर नोरजिया जाब्ला समाजाबो नोरजिया जायो । कारन नोंनि आंनि बयनिबो नखर लानानैसो मोनसे समाज जायो । बे नङाजे अां सासेल मानसिया गाज्रि आरो नोरजिया जाब्ला समाजनि मोनबो खहा जाया । समाज आरो बेक्टिनि गेजेराव एंगारनो हायै सोमोन्दो थायो । बेनिखायनो जों जिउ खांनायनि गोरलै सानथौनि फारसे सांग्रां जानो नांगौ - जों थांना थानो थाखायसो जायो , जानो थाखाय थांना थाया । बाथ्राखौ मोनथिनायजों लोगोसे खामानियावबो बाहायनो नांगौ । जायै - लोंयै गावखौ बुथारनाय मानि हारिखौ बुथारनाय । हारिखौ थारैनो गोरबोजों अननाय दंङबोला बेबायदि खामानि