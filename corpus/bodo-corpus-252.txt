फैगोन । दिनै जों माबा मोनसे गोरोनथि खामानि मोवब्ला बेनि मोनसे थाखाय इयुन जोलैया भुगिनांगोन । बे बाथ्राखौ जों अराय सम गोसोआव लाखिनांगोन । दिनै हारिनि मोनसे अलखद सम । हारिया बबे मोनसे लामाजों आगान सुरलांदों आरो बेसे गोजान सौहैखौ बेखौ जों जखा सुना नायनयनि सम फैदों । आरो बांसिनै खामाननि मावनांगौ जानानै फेदों । हारिनि सिगांनि बिथांखि लानाय आरो खामानि मावनायाव माबाफोर गोरोनथि जाफ्लांबाय नामा जों बेखौबो साननानै नायनो गोनां जादों । मानोना दिनै जेरै बायदि गुलाय गु़जाय जाफिननो होमदों आरो बर ' समाजआव थानानै जों गोजौ सिनथा खालामनो हाया जादों । हारिनि गेजेरावबो एना - एनि आरो गुबुन फोरजोंबो एना - एनि । बेबायदिनि गेजेरजों जों हारिनि गुबै थांखिसिम सौहैगोनना ना सौहैया साननो गोनां बाथ्रा जानानै फैदौं । मुलुगनि माखासे गोदान साननायाफोर जेरै : - Globalization , Liberalization , Multiculturalism , Transculturalism , Deconstruction , आरिफोरजों लोबबा लाखिनानै माखासे गोदान थांखि लाफिननो गोनां जानायखौ नुदों । बर'फोरनि गेजेराव मुलुगनि गोदान , गियान हारिनि गोदान थांखिफोरखौ गासै थाखोनि मानसिफोरनि गेजेराव गोसारं होनायनि जुनै जोंनि Stakeholder फोरा