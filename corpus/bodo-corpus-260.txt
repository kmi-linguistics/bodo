फोरमानारि आनजादनि गेजेरजों मोनफुंनो नाजायो । नोजोर होनांगौ बाथ्राया जादों धोरोमनि बाथ्राखौ सुबुंफोरा जेरै बादि गोसो होथाबनानै फालियो बेबादि गोनोखोआरि बोसोनखौ फालिनाय नुनो मोना । जाहोना बेनो जों सुबुंफ्रा गोनोखोआरि सानस्रिनि फारसे सांग्रां नङा । फारसेथिं , धोरोमाव गावगावनि फोथायनाय बादियै सासे धोरोम गुरु थायो नाथाय गोनोखोआव बेबादिगुरु थाया । गोनोखोआ गावनि बान बिबुंथिखौल ' होयो । धोरोमाव बोसोन फालिनायजों लोगोसे गनायथारनांगौनि गोनांथिबो जायो । जानो हागौ बेखायनो , गोनोखोआरिनि सानस्रिया गोदो गोदायनिफ्रायनो धोरोमजों लोगोसे सोलि बोदोंब्लाबो बेनि फारसे साननाया सुबुं समाजाव बांद्राय गोसाराखैमोन । 
 मुसुखायाव जीउ सोनो हायाखैब्लाबो दिनै गोनोखोआ जौगासारबाय । जानाय थानायनिफ्राय जागायनानै अख्रां दावबाय हैनायसिम जोंनि जीउआव नांगौबादि गोजौ थाखो बायदि खाबुफोरखौ मोननो हाबाय । गोनोखोनि खाबुजोंनो गोबां धोन दौलद आरो लैथोमाबादि गोजोननि बिगुमा जानानै मिथिंगायारि जेवराखौ सौसिलांनानै सुबुंआ मोनसे नंखाय जीउ ( आर्टिफिसियेल ) दानानै लाफैबाय । लोगोसे गोनोखोनि दिहुनथाइफोरा सुबुंनि सहायनो हानाय एबा हाबा मावनायाव नांथाबनाय गुनखौ खोमानांगौ जाबाय । बेखौ नायोब्ला गोनोखोनि जौगानाया सुबुंनि जीउखौ रैखाथि गोनां खालामनाया बेसेबां ओंथि दं बेयो सावरायनां आयदा जानानै फैदों । 
 गावनि मुलाम्फानि थाखाय बिफां लाइफां दानफायनाय , आबादथिलियाव रासायनारि हासार बाहायनाय , रैखाथि गैयै कल कारखाना आरो गारि मटरनि ओंखारनाय उखुन्दै बायदि गोबां जाहोननि