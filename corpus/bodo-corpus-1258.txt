लिरनो - फरायनो हानायनि मोन्थाइ दङ । सोलोंथाइयारि मोन्थाइखौ दा जोनोमारिमोन्थाइ होन्नानै जोनि हादोतआव सरकारा फोसावबाय । 6 . साफ्रोमबो नोगोरारिफ्रा भारतनि संबिजितनि आइनफोरखौ फोसाबनायाव बाहागो लानो मोन्थाइ दङ । बेफोर गाहाय मोन्थाइ ( fundamental rights ) - फोरा गोरोबलायैनि गेजेरावबो खौसेथि लाबोनायनिनो मोनसे आयेनारि बिथा । राजखान्थि दोलो , थुनलाइयारि आफाद , हारिमुवारि गौथुम , राव , हारि , धोरोम जियानो जाथों साननाय आरो मावनायफोरा गुबुन गुबुन सानस्रिनिब्लाबो थांखिया सुबुं - समाज गोजोन , रैखाथि आरो जौगाथाइनि जानांगोन । नाथाय बेफोर गोहोखौ लानानै गाव गावनि मुलाम्फाखौल ' सानना सुबुंनि मोजांनि हेंथायै फाव फान्दायनाया आयेनारि मोन्थायनि खाबुलानायनि ओंथि थानाय नङा । गोरोबलायैनि गेजेरावबो खौसेयै राइजो जालायनायनि गुबै थांखिया गोजोन , रैखाथि आरो जौगाथाय बेखौ आगोलावनो मख'बोनाय जाबाय । बेफोर थांखिफोरखौ जाफुंसारहोनो मोनफ्रोमबो समाजारि एबा राजखान्थियारि दोलोनि मावथि आरो दैदेनगिरिफोरा समाजनि माखासे गाज्रि गोहोनि हेंथायै खौसेयै हाबा मावनांगोन । गोरलैयै रां मोन्नाय एबा गोसोम रां खामायनाय ( easy money & black money ) , हाबा मावनायनि अांखाल ( lack of work culture ) , फरायसालि नागारनाय ( School dropout ) , बैसो गोरलैयाव हाबा जानाय बायदि बायदि । मोनसेल ' आफाद एबा दोलो एबा समाजनि थांखिखौ जाफुंसारहोनो गोसोम रां खामायनायनि हुदा दायोब्ला इयुन जोलैनि थाखाय खैफोद गोनां जाथारगोन बेखौ बयबो मिथिगौ । मोनसेल ' समाज एबा आफादनि थांखिखौ जाफुंसारहोनायाव गुबुन समाज एबा आफादआ खहा जाजानांगौब्ला बेयाव माब्लाबाबो गोजोन आरो रैखाथि फैनाय नङा । दैदेनगिरि आरो गोरों गोराफोरा गुवार आरो अनसुला गोसो लानानै बयनिबो मुलाम्फानि हाबा मावनाया जोबोद थुलुंगाथाव जागोन । गोरलैयै रां खामायनाय एबा मोन्नो लुबैनाया दानि समाव मोनसे हुदा जालांनायबायदि नुनो मोनो । बे हुदाया खामानि मावनाय हारिमुखौ ( work culture ) खहा खालामो । नखर , मावखुलि , बेफार फालांगि बायदिफोरनिफ्राय गोरलैयै गोथार थांखि गैयालाबानो रां खाङोब्ला , सिगि - सग ' खालामनानै रां मोननो नाजायोब्ला , माबा मोनसे मोजां हाबा मावनो थिनाय रांखौ बै हाबाखौ मावालाबानो रांखौ ओंथि गैयाजासे ओरैनो बाहायजोबनाय एबा एसेल ' रांखौ हाबायाव बाहायनानै हाबाखौ मावफुङालाबानो गोबांसिन बिबांनि रांखौ गावनिल ' मुलाम्फानि थाखाय बाहायोब्ला आरो गाव रां खामायनो आखाय - आथिं थासेयावबो गावनो रां खामायनो नाजायालाब्लानो गुबुननि सायाव सोनारोब्ला बेखौनो गोरलैयै रां खामायनाय एबा मोन्नो लुबैनाय ( Easy money ) बुंनो हागौ । बे हुदायाबो इयुन जोलैखौ अलसिया खालामथारगोन । उन्दै उन्दै गथ'फोरनि आखल - आखुआव गोहोम खोख्लैनो हागौ जेरै बिजाब फरायनो नागारनाय , लोगो लायै लायै निशा मुवा सोबनाय एबा जानाय । बेफोर फरायनो नागारनाय , निशा मुवा सोबनाय एबा जानाय , पार्टि जानाय बायदि हुदाफोरखौ होबथानो हायाब्ला बिसोर गेदेरफोरखौ मान होनो बावलांगोन , उन्दैफोरखौ अन्नो बावगोन , समाजनि मोजां सोद्रोमा जानो बावलांगोन । बिमा - बिफाया गावनि धोरोमारि बिबानखौ रुजुननानै मावफुंनो गाव गावनि एबा गुबुननि गथ'फोरखौ रोजा रोजा रां खरस खालामनानै फरायसालियाव फरTयहोयो । गथ ' गथायफोरा फरायनायाव दावगायोब्ला , मोजां हाबा मावोब्ला बेयावनो बिमा - बिफाहा गोजोननाय दङ । नाथाय गेजेर लामायाव गथ ' गथायफोरा फरायनायखौ नागारोब्ला एबा गाज्रि लामाजों थांफ्लांनानै आगान सुरोब्ला बिमा बिफाया गोसो बायो । नखरनि गाज्रि आबहावा , फरायसालिनि गोरिब आबहावा आरो समाजनि गुबुंग्ले आबहावानि थाखायनो सासे