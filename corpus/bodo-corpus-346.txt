सानजाथाव नंला होन्जासै । बेनिखायनो दा मेलेमनि दावहायासो जाफुंसारनाय लाबोनो हानायखौ नुनो थाङो । हाथियारनि सोमावसारनाय एबा हिंसानि लामाजों सोमावसारनानै जोबस्रांनाय नोजोराव गोग्लैनाय दं । श्रीलंकानि टामिलफोरनि जोबस्रांनाया बेनि मेनसे रोखा फोरमान । महात्मा गान्धीआ मोनसे सिमां दंमोन भारतखौ मोनसे गरिब गैयै हादर दानायनि जेरै चीनआव 'माव'आ दानानै गालांनो हादों । गुबुन मोनसे थांखि लाबावदोंमोन बेयो जादों 'राम राइजो दानाय । नाथाय गाव थांनानै थासान्दियाव मोनबो हाबाखौ मावफुनो सम मोनाखै आरो हालाङाखै । बिथांनि अहिंसानि मोन्थोरखौ लानानै गोबां हाबा मावनायखौ नुनो मोनो आरो बे मोन्थोरखौ लानानै राजा लामायाव ओंखारनानै हज्रिनायखौ नुनो मोनसो गारो । दा मा नुनो मोनो भारत हादरखौ जायफोर खुंदों बिथांनि आद्रा सिमांखौ गोसो जानानै बावनानै थानाय बादि नुनो थाङो आरो उदांस्रि जानाया 66 बोसोरानो जाबाय बेनि सिमांखौ मोखथां महर होनो नाजायाखै । नाजानायमोनब्ला आरो बिथांनि सान्थौ आरो आदर्शखौ मावफुनायमोनब्ला भारत हादरनि महरा बेबादि जानाय नङामोन होनजायो । बिनि जोनोम सानखौ अहिंसानि सान हिसाबै फालियो । भुमनि खावसे बाहागोनि हादरानो फालियो अहिंसा सानखौ । दिनै भारतआव मा नुनो मोनो खालि टाका जाख्ल'नायनि जेरावबो दावराव - दावसिनिसो थालिम होनाय । बे बादियाव बिनि आदर्शखौ गोसो खांनो सम मोना होनजायो । बेसेबा बोसोर इंराजफोरनि आथिं सिङाव थानानै हां मोना अख्रां मोना जानांदोंमोन । इंराजफोरखौ अहिंसा खान्थिजों भारनिफ्राय होख्रां हरनानै उदां बार मोनजा होनाय आरो सोमखे मोखांखौ मिनिस्लु होनाय , बे बादि गेदेमा सुबुंनि फारसे गावनि असे नोगोरारियानो मान बाउनाय आरो सिबिनाया