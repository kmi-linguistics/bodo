2007 माइथायनिफ्राय गुन गोनां सोलोंथायनि मावथांखि हाबाफारिखौ लानानै मुखुब जादोंब्लाबो बेफोर हाबाफारियाबो माखासे जाहोननि थाखाय हेंथा मोननायखौ नुनो मोन्दों । गोदान मुगानि बे बुब्लियावबो सोलोंथायनि गोनांथिखौ मोजाङै गोबाथुमनो रोङैखाइनो हारिया दावगानायाव गोबां हेंथा मोननो गोनां जादों । बे सोलोंथायनि थाखाय सरकारा मोजां पलिसि लानायजों गोजौआव दावखो होनो नाजानाया गोनांमोनब्लाबो बेखौ हेंथा होनायनिसो खैसारि साबाय थादों । बि टि सि सरकाराबो हारिनि सोलोंथायखौ फोसाबनाय आरो जौगाहोनायनि जर'खा पलिसि लानायाव फेलें जादों । 
 सोलोंथाय अांखालनि थाखायनो बे हारिया दावगानाय लामाखौ संदाननायाव फेलें जानो गोनां जादों । हारिया हारिखौ दानो थाखाय खौसेनि बाथ्राखौ खुगायाव लाफ्लेबाय थाबोदोंब्लाबो नाथाय मावनायाव बेनि उलथा - उलथासो जागासिनो दङ । फारसेथिं बे 6थि फारिलाइनि थोब्ले - माब्ले गोहोजोंनो हारिनि राजखान्थि थामोनथाखौ दानो नाजानायनि गोख्रों मोनसे बादायनाय आरो गुबुन फारसेथिं हारियानो हारिनि राव - हारिमु , थुनलाइखौ गावनो नेवसिनो नाजानाय सेरखाइ - बेरखाइ आब्रुथि गैयै साननाय - मावनाय । बेबादि अबस्तायाव हारिया हारिखौ बोरै दागोन बेयो मेनसे सोंलु जानानै थाबाय ।