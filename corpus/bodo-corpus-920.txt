फिथाइ फोरमायनाय ' थाइ' सोदोबनि उनाव बायदिसिना फिथाइखौ फोरमायनाय सोदोब ( बेफोर गोथे बिथा महर आरो रिंसार जथाइसे आखुनि ) थामहिनबा रिंसार जथाइसे आखुनि ओंथि गोनां महर दाजाबनानै फिथाइ सामथाइनि मुं दानाय जायो । जेरै - थाइ - खा > थाइखा । थाइ - गिर > थाइगिर । थाइ - लिर > थाइलिर । थाइ - सुम > थाइसुम । थाइ - बें > थाइबें । थाइ - जौ > थाइजौ बायदिसिना । 5 . 0 गोजौआव बर' रावनिफ्राय बिदिन्थि होनानै थांखिनाय आयदाखौ सावरायनाय जादों । सोदोबनि बे बादि दाथायखान्थिखौ तिब्बत बार्मारि गुबुन गुबुन रावावबो नुनो मोनो । बर ' रावनि गुबै सोदोबफोर तिब्बत बार्मारि आखुथाइजों दाजानाय । खायसे खायसे सोदोबाव गोजाम तिब्बत बार्मारि फुंखाखौ दिनैबो नुनो मोनो ।