अखानायब्लानो टाउन सहर मोखां जानायखौ नुनो मोन्दों । बेफोर थारैनो आथिखाल दिनै दा गासै हारि माहारिनिनो समाजनि अलसिया बेंगुरा हाबा हारिमुनि जाउन जेंना आरो सरकारनि जुजिनां फारि । सरकारा दिनै बेफोरनि बागै गोथौयैनो बिजिरनो आरो सानफारि लानो गोनां जानानै फैदों । 
 जिखिजाया आथिखाल दा जों बर ' हारिनि आबाद दिहुन्नायनि हाबा हारिमुआ थारैनो दुखु नांथाव । फारसे दिनै गोदान मुगानि गोदान सानस्रि आरो आदब खायदाजों बां दिहुन्नायनि गुमुर ( Technical Knowledge ) आरो प्रेकटिकेल गियानाबो जोनि गोबां आबादारिफोरहानो गैया जादों । दुब्लिबारि एबा आबाद थिलिफ्राव हासार होनाय मुलि सारनायनि आरिनि गियानखौ जोंनि गोबां आबादारिफ्रानो मिथिरोङा । बिफोरनि फारसे आबादारिफ्रा दिनै थोरैनो मिथिनो गोनां दंसै । सरकाराबो बेफोरनि फारसे राहाफारि लानांगौ दं । गुबुन फारसे अलसिया बेराम । अलसिया आथिं आखाइ सोमावयैयानो जोंनि रांखान्थि गोग्लैसोनाय जौगा रोङैनि गुदि जाहोन । बिखौ होखारनाया जों बयनिबो बिबान ।