महर मोनदों । हार्दि साहाब , मेक्लिनसन साहाब आरो नाकेन क्लाक मोनबायदि ब्रिटिस साहाब फोरनि आखुखौ साफा साफा गियानि सुबुंनि आखुमहरै लिरगिरि बिथाङा फसंदों । सल'मानि गाहाय आखु थेंफाख्रिखौ गुरै , माहि , गुनि - गियानि , थों - गोथों , अनसुनि आरो फोथायसुलि आखु महरै सल'मा जागायनाय निफ्राय जोबजासिम रोखायै फसंदों । सल'मानि मख'जाथाव आखुवा जाबाय मावजाबलाङT बालानो गावनि हादोद फारसे गिदिंलांफिननाय अारो फैफिनगोननि मिजिं होलांनाय । बेल ' नङा सल'मानि जोहोलावजोवाबो गावनि दुखु दाहायाव गब'नानै फैफिनगोननि मिजिं दोनलांनानै खरगेस्वर सुत्रधारजों थांफादोंमोन । मख'नो नांगोनदि बिरगोस्रिखौ जेरैबादि सल'मायाव सांग्राङै लाखिदोंमोन बिब्दिनो थेंफाख्रिखौबो बिबौ त्रिभुबन बाहादुर आरो साहाबफोरा दुखुआव थानो होवाखैमोन । 
 1826 माइथायनि 26 फेब्रुवारी खालाराव बार्मा राजा आरो ब्रिटिश सरकारनि गेजेराव इयान्डाबु ( Treaty of Yandaboo ) गोरोबथा जानायनि उनाव दुलाराय सा - सानजा भारतआ इस्ट इन्डिया कम्पानीनि सिङाव थांजोबनायनि उननि सावगारिखौ बेरखांहोदों । 1846 माइथायाव लर्ड डेलहाउसीनि 'रायजो गोमा बिखान्थि मथ ' ( Doctrine of Lapse of Dalhousie ) एबा फिसा गैजायि राजाफोरनि रायजोखौ ब्रिटिस हादाबमा सिङाव लांजोबनाय खान्थिखौ जाबसिननानै होनायाव गोबां रायजोनि राजा - रानिफोरा ब्रिटिसनि हेंथायै खर ' दैखांनायाव नुजाथिनाय आखुथायाव सोमजिनाय बिग्राय खांनायनि थासारैनि सावगारिखौबो बे सल'मायाव बारा फोरमायजोबाखै । सल'मागिरिया फोरमायथिनायनि खाबु दङमोनब्लाबो खाबुखौ लायैयाव जाथायनि सायाव बुंफोरनो गोबां थालांबाय । बेबायदि हादरनि राजखान्थियारि हालोदा होरलां होरथां जानाय समावनो खाबु लानानै मेच रायजो दानो जावलिया देवाना