बेनि गुबुन मुङा " रां रासि मिथा हासिं : बारि गंथाम । " बे गंथाम बारियाबो बिनिनो मायाथिलि एबा सोर्गो पुरी । बे बारियावनो इसोरनि मुङा जेरै जोबनो गैया बेनि महिमायाबो जोबनो थाङा जेरैनो नायहरो बेथिंनो बेनि महिमा । साखो - माखो मिथिंगा हायनारी , दैमा - दैसा , निज्रा निज्रि , दावसेन - दावला , जिउ - जुनार , एम्फौ - एनला । अराय जोंसार महरै रिथिना दङ । बाथौ धोरोमनि मोन्थोराव ओरै बुंदों - हायाव बेरखाङो नोंनि सोरजि दैयाव बेरखाङो नोंनि खौसेथि बाराव बेरखाङो नोंनि जिउ अराव बेरखाङो नोंनि गोहो अख्राङाव बेरखाङो नोंनि सान्नाय । इसोरनि मुङै हाबा मावनायानो गावनि धोरोम फालिनाय । बेनि अन्नायखौ अनफिन्नो , बेनि महिमाखौ रैखा खालामनो सुबुं माहारिया जिउयै माहामै अनसायनांगौ । गुदि धोरोम बाथौवा गोमोर लाङाखै । जों आफा ब्राइ बाथौखौ सिबिनो बावगाराखै । मैया महिमा आफा ब्राइ बाथौनि - उजिनो गोमोरलांफिन्नाय । बबेखानि आइ - आफा । धोरोमखौ गोसोयाव जुना लानानै गोथार गोसोजों माहारिनि हाबा मावलांनायानो सुबुंनि गोनां हाबा । अदेबानि बाथौ धोरोमाव ओरै होन्दों : - आफा थैदों आफोखौ गारदों आइ थैदों आयखौ गारदों थेवबो आफा जों नोंखौ सिबिनो बावयाखै । इसोरखौ मोन्नाया गोब्राब । दङ बबेहाय मिथिनो मोना । नाथाय सान्नाय जायो दङ होन्नानै बुहुमनि जेनिबो थावनियाव । थौले गोसोजों बेखौ गोग्रोमना मोना , ना ' थथा जाम्बि एबा ना ' गोरै बादि थौले दैयाव थाया । ना ' मागुर थब्ल'लांनानै सुलुंबोफिननो हायै नुसयै खोनासयै