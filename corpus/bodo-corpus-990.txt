सिबियारी हारि । बाथौआ बर'फोरनि थाखाय जोबोत गोथार धोरोम बे धोरोमा बेसे गोबावनिफ्राय बर'हारिनि गेजेराव सोलिबोबाय थादों बेखौ थार बुंस'हाया । थेवब्लाबो बे बाथ्राया थार दि - बर'फ्रा बे धोरोमखौ गोदोनिफ्रायनो गोसो गोथारै फालिबोगासिनो दं आरो दिनैसिम बे धोरोमा बर'नि गेजेराव सोलिबोबाय थानाय– बाथौ धोरोमा दिनैनि नङा । बे धोरोमा रोजा रोजा बोसोर बिगोसारनि गेजेरजों गोदान महर लाबोनाय जारीमिना मोन्दांस'हायै समनि मोनसे धोरोम । गोदोनि कामरुपआव बुध्द धोरोम सोलिबाय थानाय बेसेबांबा बोसोर सिगाङावनो बर'फोरनि गेजेराव बे बाथौ धोरोमा सोलिबाय थादोमोन होन्नानै गोबां धोरोम सावरायगिरिफ्रानो ग'नायनानै लाबाय । गेजेर मुगायाव महापुरुष श्रीमन्त शंकरदेबनि बैष्णब धोरोमाव शरण लानानै माखासे बर'फ्रा शरणीया जालांदोंमोन । बर'फोरनि मादाव बिब्दि धोरोम बास्लायनाय हुदाया गिबि कछारी राजा नारख'बुदां ( नरकासुर ) नि समनिफ्रायनो जागायजेन्दोंमोन होन्नानै मिबथिनो मोनो । बर'नि जोबथा राजा नैथिखुंख्रा आरो फंबाय इरागदाव सोनैबो थामानि गेदेर मोशौ गायनि गेजेरजों खनथाम थांलाय - फैलाय कालामजाहोनानै हिन्दु खालामनाय बाथ्रायाबो जारीमिनाव रोखा । बेल ' नङा , उनाव बर शोदोबनि मुंफोरखौबो सोलायनानै फारियै आर्य मुं कृष्ण चन्द्र आरो गोबिन्द चन्द्र जाबाय होन्नानै फोसावजायो । बिब्दिनो धोहोरोमनि बास्लायनाय दोहौआ गासै बर'नि गेजेरावनो गोसारसिननो हमो " थेवब्लाबो गोबां बर'आनो गावनि धोरोम राव