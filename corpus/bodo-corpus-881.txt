मेलखौ दैदेनदोंमोन गोमोबिलि गामिनि मुश्री बिपिन चन्द्र ब्रह्म बाबाया । बे घोरोम सावराय मेलयाव प्रसार संसतनि बिबुंथि गिरिफ्रा मेलखौ बेखेवो । प्रसार संसतनि नेहाथारी मुश्री बुध्ददेब नाजारी बाबाया धोरोम सास्त्रफोरखौ आरो ब्रह्म धोरोम सिबियारिफोरनि बेबहारिक पारमार्तिक , गियानफोरा माबाइदि जानांगौ बेफोरखो बुंथिनानै होयो । मुश्री सपाराम ब्रह्म बाबा , आरो दुधनैनि आसार्ज बाबा मनमहन ब्रह्मआ , जोबथारनाइयाव भैरबखुन्दनि तरनि बसुमतारी बाबाया घोरोम सावराय मेलयाव बिबुंथि लाखिबावयोदि बेयाम प्रनायाम प्रेक्तिकेल खालामोब्ला जों जोंनि देहाखौ आरामै बेमार आजारनिफ्राय रैखा खालामनो हायो , जगासन प्रानायामा धोरोमजों सोमोन्दो दं । सैथो धारनाजों बे जगासन प्रानायामखौ बेयाम खालामनाय जायो । बाबा तरनि बसुमतारिआ जगासन प्रानायामनि बाथ्राखौ गोबां फोरमायदोंमोन । बे मेहेरगोनां धोरोम सावराय मेलआ गाहामै थुंगेयो । मेल जोबनायनि उनाव गोमोबिलि गामिनि राइजो राजा आइ बाबामोनजों बिदाय लानानै 3 बाजि बेलासियाव नेहाथारि बाबा बुध्ददेव नार्जारिनि गामि एलेंमारियाव हरसे दावबायारिफ्रा थाहैबावयो । आखानाइयै अक्टबरनि 3 तारिख 2 बाजियाव दावबायारिफोरा दावबाय लाङो दावबाय लांनानै दतमा ओन्सोलनि ब्रह्म जेवति आश्रम मोनहैयो । आफादआ साननैनि हाबाफारि लानानै लोक्षीपुजा फोरबोजों लोगोसे मन्दिर गोदान बेखेवनाय आरो गोजाम आफादखौ सिफायनानै गोदान आफाद दानायनि गामि गोराजों लोगोसे थान्दै नुजाफैनानै मेहेरगोनां मेल जाफुंनाय समयाव दावबायारि बाबा मोनहा नुहैयो । बिनि उनाव आश्रम आफादनि आइबाबा मोनहा दावबायारि आलासिफोरखौ बरायनाइनि उनाव थानाय जानाय उन्दुनायनि जाइगा थिखालामनानै जोथोनै हरसे जिरायहोयो । अखानाइयै फुंबिलि समनिफ्रायनो गोदान मन्दिरखौ बेखेवनानै जैगो होनाय आरो लोगोसेयैनो गेवलां मेलयाव दुलाराय ब्रह्म धोरोम परिसालना आफादनि बिथोन बादियै ब्रह्म धोरोम प्रसार संसतनि सेप्तेम्बर 9 तारिखनिफ्राय अक्टबर 4 तारिखसिम दुलाराय आसामयाव दावबायनाय दावबायारि बाबामोनखौ 4 तारिख अक्टबरआव गेवलां मेलनि गेजेरजों जिला आफादआ सरजाबनानै बिदाय होनो हाबा फारियाव लानाय जायो । मन्दिर बेखेवनायाव गाहाय आलासिया बि टि सि नि लेङाइ नेहाथारि मुश्री अजित बर ' बि बाबाया गावनि बेखेवनांगौ थि समयाव नुजाफैनानै गोदान मन्दिरखौ थान्दै राइजो राजा आइ बाबा आरो प्रसार संसतनि दावबायारि आलासि बाबामोनखौबो लाफानानै जय ध्वानि होनानै मन्दिरखौ गाजा गोमजायै बेखेवयो आरो लोगो लोगो आश्रमनि फरायसा , फरायसुलि , गार्जेन , तिसार , मेदाम , आलासि थान्दैमेलनि राइजो राजाफोरखौ लाफानानै जयै लक्षीफुजानि नामै भुमआ गोजोनग्लाइनायथोंनि जैगो होनाय जायो । जैगोखौ दैदेनो पुरहित बाबा ककराझार जिला त्राइबेल संघनि आफादगिरि मुश्री दुर्गामहन बसुमतारी बाबाया । जैगो जोबनायनि उनावहाय 12 बाजियाव गेवलां मेलनि गेजेरजों ब्रह्म धोरोमनि गोथौ ओंथि गोनां सास्त्र तद्दफोरखौ आइ बाबामोननो बुजायनानै होनो थाखाय गाहाय आलासि महरै लिंहरखानाय फारियै बि बाबा मोननि मुंखौ सिनायथि होग्रोनाय जाबाय - गिबियावनो बि टि सि नि लेङाइ नेहाथारि आजित बर' , मुश्री तरनि बसुमतारि धोरोम तद्दगोरों आरो जगासन प्रानायाम गोरों बे बाबाया अदालगुरी भैरबखुन्दनि , मुस्री राजेन बर' , ककराझार जिला बर