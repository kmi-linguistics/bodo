लाबो नांगौ । बेनोसै । 
 नोंनि सिमांनि राज खुगुर " सिमांसा । " 
 बै लाइजामा हप्तासे उनाव सहैदोंमोन । फिन्नाय लाइजामा आंनिसिम जि सानाव सफैबाय । डिउटियाव थांनो ओंखारनायलाय अां लाइजामखौ लंपेन्ट सिफियाव सोना लानायसै । बै सानखालि जोंफोर सा जिनै जवाना चाइना बर्डारनि सेर सेर थाबायनानै जि किल'मिटार जानगार थांलाय फैलाय खालाम नांगौ । बै सानखालि जों फुनि स्नि बाजिनिफ्राय डिउटि होलांनानै मोनाबिलि गु रिंगायाव केम्प सौफैबाय । गान्नाय - जोमनाय खसाब आरि गानस्लायना दुगैस्रांबाय । गु रिंगा थामजि मिनिटआव ओंखामआरि जाखांनानै गावनि क'वाटाराव जिरायग्लांनायसै । लंपेन्ट सिफिनिफ्राय लाइजामखौ बहन्ना लाबोना एमसायाव जिरायना लाइजामखौ फरायलांनायसै । - 
 " लोन्स नायक ' सिमांसा जोहोलाव ! ! 
 नोंनि लाइजामनि फिनगिरिआ दिनै बोसोरसे खावसे जालांबाय । सासे लाइमोन सेंग्रा राज खुगुरजों हरखाब गोसो थोज्लायनौ हाबा जाहैनानै मालाइ आलो गोजोन संसार फैसालियाव आगान सुरलांगासिनो । फिसानि बिमा जानो ओखारबाय । जोंनि आइ - आफा , आदा - बाजैआ नोंनो हरनो गोसोथारमोन । आंनि आब'आ थगायसुलि , फान्दायसुलि , बाजारिआ नोंनि गोसो गोरबोखौ जोबोद दुखु फोनांलांबाय । नोंनि गोरबो बिखाखौ खावसे जाख्ल'लांबाय । नोंनि गोरबो लेखायाव अराय साननि थाखाय मोनसे गोसोम गाबनि रेगा दोनलांबाय । 
 नों बेफोरखौ गोसो खांफ्लेबाय थानो नांला । नों नोंनि गोसो खुसि मथे गुबुन सासे राजखुंग्रिजों हाबा लादो । जोबथियाव आं लाजिया फांजिया बेखौनो बुंनो थाङोदि– " आब'आ नोंखौ जोथ्रोद लांबाय ;