फसंनानै फोथांना दोन्नो लुबैनाया जोंहा बयहाबो दंजामारोब्ला जों गाव गावखौ सिगां बर ' महरैनो फोथांनानै दोननो रोंग्रोनांगोन आरो बयबो थांनानै थानांगौनि स्वार्थआव हाबा हारिमु बोज'बनानै ज ' ज ' हाबा मावनो रोंनांगोन । नांगौ जायोब्ला हारिखौ रांमाहारि बिथिं साबस्रांहोनो जनै आलादा बर ' राइजो एबा बड'लेण्ड राइजोखौबो ज ' खौसे जानानै मेरु सरकारनियाव सादिनांथों । बेनि उनावसो - राजनीति , धर्मनीति , जनसेवा , जनकल्याण , बिश्वाशान्ति , ऐक्य आरो संहतिनि हाबा मावनाय । ग्ल'बेलाइजेसननि दोहौजों बड'लेण्डनि बर'फ्रा बे रोखोमैनो गिलुबालु अलखदफोरनि मोगा मोगि जानांनायनि समाव बर'फ्रा राजखान्थियारि बिथिङै खौसे जानो हालागि दाहा अरजाया ; बर'फ्रा गावनि राव - थुनलाइ , बिजों हारिमुफोरखौ गोबाथुमनानै इयुनफार्से सांग्रां जानानै खौसेयै ज ' ज ' शान्तियै थांनानै थानो हानायनि हाबा मावनो हायोब्लानो थोबाय । अब्लानो ग्ल'बेलाइजेसननि दोहौआबो जोंनि जेबो खहा खालामनो हानाय नङा । आर बेफोरनि उल्था मावोब्लासो , ग्ल'बेलाइजेसननि दोहौवा माब्लाबा सानसे बर'फोरखौ जोबस्रांनायथिं स्रां बुखारस्रांजोबगारनोबो हागौ । बेयो अांनि सिगिनाय नङा समनि सोगोमनायसो ।