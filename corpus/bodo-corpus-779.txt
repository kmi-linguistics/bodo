2011 माइथायाव बर'बिजों जों फरायनानै मेट्रिक आनजादाव उथ्रिसारनो हानाय साबसिन 10सा ( top ten ) फरायसाफोरखौ बरायनाय आरो मानबिलाइ होनायजों लोगोसे 2010 माइथायाव Civil Services आनजादाव उथ्रिसारनाय मुस्रि रुपज्यति ब्रह्म कार्जिखौ बरायनायजों लोगोसे गांसे मान बिलाइ गथायनाय जायो । बे बरायनाय फोर्बोआ गवालपारा जिलानि आमजंगा गोजौ फरायसालिनि गेलेग्रा फोथाराव खुंजायो । मखनाय हाबाफारियाव आफादगिरिनि मासि लानानै आफादखौ सामलायो दुलाराय बर'फरायसा आफादनि आफादगिरि मुस्रि प्रमद बर ' आ । बरायनाय फोर्बोआव गोबां माननि दैदेनगिरि आरो आलासि बिथांमोनहा बाहागो लानानै मेलखौ जोबोत ओंथिगोनां आरो समायना खालामफैयो । बिथांमोनखौ फारियै गाहायाव होनाय जाबाय : 
1 . प्रो . गौतम बरुआ , Director , IIT , Guwahati . 
2 . ड० कामेश्वर ब्रह्म , आफादगिरि , बर'थुनलाइ आफाद 
3 . मुस्रिमा मिलाबती ब्रह्म , ( बिसि , रुंसारि कमल कुमार ब्रह्म ) 
4 . मुस्रि रोनगोरा नार्जारी , बोसोनगिरि , एबसु 
5 . मुस्रि खुंख्रा सरगियारी , बोसोनगिरि , एबसु 
6 . मुस्रि कृष्ण गपाल बसुमतारी , सामलायगिरि , इउ . एन . एकाडेमि , कक्राझार 
7 . मुस्रि रुपज्यति ब्रह्म कार्जि , Civil Services आनजाद उथ्रिनाय बिजाथि 
8 . मुस्रि सन्तला बसुमतारी , बारग ' आफादगिरि , एबसु 
9 . मुस्रि अनसुला गोरा बड'सा , बारग ' लोगो गाहाइ नेहाथारि , एबसु 10 . मुस्रि हीराचरन दास , गाहाइ फोरोंगिरि , आमजंगा गोजौ फरायसालि 11 . मुस्रि मनज सरगियारी , फरायसा , IIT , Guwahati . 
5 जुन , 2011 , बुहुम आवहावा सानाव बिफां गायनायः बुहुम आवहावा सानजों सोमोन्दो लाखिनानै कक्राझार जिला दुलाराय बर ' फरायसा आफादा बड'लेण्ड मुलुग सोलोंसालिनि लांगोनायाव बिफां गायनायनि हाबाफारि लायो । बे हाबाफारियाव मिरु आफादाबो बाहागो लाफानानै बिफां गायनाय हाबाफारिखौ आबुङै जाफुंसार होनायाव मदद होयो । 
8 जुन 2011 , दायना - दायनि साजायनानै बुथारनायनि हेंथायै मटरचाइकेल रेलिः
 मिरु आफादनि बिथोन बादियै अदालगुरि जिलायाबो बर'समाजाव सम - सम माखासे सुबुंफोरा खोमसि फोथायनायनि गेजेरजों आसामनि गुबन - गुबुन थावनियाव दायना - दायनि साजायनानै नंखाय दाय होनानै मानसि बुथार नायनि हेंथायै आरो समाजाव फोसाबस्रनाय आरो गोजोन लाबोनांगौनि थाखाय मोनसे मटर चाइकेल रेलि खालामनाय जायो । 
12 जुन , 2011 , मुख्लं सान फालिनायः 
 दुलाराय बर'फरायसा आफादनि गिबि मुख्लं सुजित नाजरीिनि थैनाय सानखौ दुलाराय बर'फरायसा रुरेल स्टेडियामाव सानसेनि हाबाफारिनि गेजेरजों गाजा गोमजायै खुंफुंनाय जायो । 
15 जुन 2011 , सोलोंथायनि जेंनाखौ लानानै सोलोंथाय इ . एम जों सावरायनायः बर बिजोंनि जेंनाफोरखौ मोजाङैनो सुस्रांनांगोनि थाखाय दुलाराय बर'फरायसा आफादनि हान्जाया बिटिसिनि