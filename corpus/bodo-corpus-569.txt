मोन्नो आयेन दाहोयो । बुंनाय जादोदि जोंनि बुहुमा अनथाव बाथाव थरसेल ' नTथाय मानषिनि आखायाव दा आथिखालाव बे भुमनि स्रि फिथरखौ दानदिसेआवनो खामब्लावहोजोबनो हायो । जारिमिना बेफोरनि थाखाय ग्यान होयो , बुद्धि होयो आरो रैखाथिनि थाखाय थिआरि खालामो । 
 3 ) जारिमिना समाज - गोनोखोनि मोनसे आनजादशालिः गुबैथि बाथ्राआ बेनोदि रांखान्थि , राजखान्थि आरो समाजखान्थि अायदाफ्रा बे जारिमिननि दालायफोरल " । आगोलाव , बेफोर अायदाफ्रा जारिमिननि सिङावनो दंमोन । उनाव जारिमिनानि गुवारनिफ्राय गुवार जानायलाय बेफोरखौ थख ' थख ' दानखनानै गुबुन गुबुन आयदा बानायनाय जायो । नाथाय थैब्लाबो बेसोरो जारिमिनजों फाथैलाइ बिसिनो हाया एबा डिभस ( Divorce ) जानो हाया । बुंनाय जायोदि बे समाजखान्थि एबा रांखान्थि एबा राजखान्थिआ मानषिफोरनि आसार आखुफोर खौनो बिजिरनानै लायो , नाथाय बेसोरनाव आनजाद खालामनानै ( experiment ) नायनो बाख्रि ( Storehouse ) गैया । जायनिथाखाय बेसोरो जारिमिननि सायावनो सोनारनोगोनां जायो । मानषिनि आसार - आखु फोरनिफ्राय नुजानाय एबा ओंखारबोनाय समाजखान्थिनि बिजिरनाय थांखिलानाय एबा आइन दानाया ; रांखान्थिनि बिजिरनाय , थांखिलानाय एबा आइन दानाया ; राजखान्थि बिजिरनाय थांखिलानाय एबा आइन दानाया जारिमिननि दावगानाय , फेहेरनाय आरो मिथिसारहोनायाव जोबोद सोनारो । जारिमिना मानषिफोरनि आसार आखु एबा बेफोरनि उल्था साननाय उल्था मावनाय ( Reaction ) बाइदि - बाइलाखौ आनजाद - बिजाद खालामो आरो उनाव मा खालामनांगौ बिनि सोलो बानायो । बेफोरनि फिसा - फिसा जेरै गाहायाव होनाय जाबाय - 
 ( क ) 18 जौवारिआव ( Century ) - ब्रितिशफ्रारनि अख्रा आखु आरो अनागारि एबा शुशिनाय नेमनि थाखाय आमेरिकानि फामुवारीफ्रा ब्रितिशफोरनि हेंथायै गसङो , हांगामा खालामो , जांख्रिखाङो अारो ब्रितिशनिफ्राय आलादा जायो , उदां जायो । बे समाव ब्रितिशफ्रा सानदोंमोन आरो अTयेन बानाय दोंमोन - " फामुफ्रा थाइफा थाइफा फिथाय आरो बे फिथाया जेब्ला मोनो अब्ला सिरियो " । बे बाथ्राया जेब्ला कानादानि फामुआरिया दाबि खालामनानै गावनि सरकार बियो अब्ला फोमोन जायो आरो कानादाआबो उदां जायो । 
 ( ख ) भारतनि उदां जांख्रिखांनायाव भारतबर्षनि खना - खनला जोबोद बुरजा अनजिमाया बिग्रायनाय , सिगि - सग खालामनाय , बुथार - सुथार खालामनाय रेलगारिफोरखौ दिरेल खालामनाय बम