जागायनाय : - बर ' थुनलाइनि जारिमिनाव गोदान मुगाया जुरियो 1952 माइथाइनिफ्राय । थामहिनबा बर'साहित्य सभा जोनोम जानायनि उननिफ्राय । सुंद ' सल' , सल'मा बायदि थुनलाइयाव सुबुं फुंखाया जेरैबादि बेरखांनायनि खाबु थायो खन्थाइफ्राव बेबादि थाया । बेनिख्रुइ मोन्नो थांसिना गोदान बर ' खन्थाइफ्राव । मानोना आथिखालनि बांसिन खन्थाइफ्रानो आथिखाल थासारिनि गोखा गोखै मोन्दांथि बायदि सानस्रिफोरनि सौग्रावलायनायजों बुंफबनाय । बे बिथिङाव सुबुंनि खुगा खुगा सोलिबोनाय सुबुं फुंखाफोरा जायगा मोन्नायनि खाबुवा खम । थेवबो खुरखाव खुरसि नागिरोब्ला सानैसो गोदान बर'खन्थायगिरिफोरनि खन्थायफ्राव खुगा खुगा सोलिबोनाय खायसे सुबुं फुखा रेजेदलानायखौ नुनो मोनो । बेफोर सुबुं फुंखाफोरनि सोमोन्दै गाहायाव सावरायलांनाय जाबाय । 
 गोदान बर ' खन्थायाव सन्द्र'मालि खोथिया बुदां : 
 सन्द्रमालि आरो खोथिया बुदाङा बर'फोरनि खुगा खुगा सोलिबोनाय मोनसे रोखोमनि सल' । बे खुगा सल'वानो जायगा मोन्दों खायसे गोदान खन्थाइगिरिफोरनि खन्थाइफ्राव । बे बिथिङाव गुणेरवर मुसाहारिनि 'सन्द्र'मालि खोथिया बुदां' मुंनि खन्थाया