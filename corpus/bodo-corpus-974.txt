जिसु ख्रिष्ट जोनोम मोननायनिफ्राय खोरिफ ( about ) 2000 बोसोर सिगां सोनाब भारताव बाइरानिफ्राय मोनसे गोदान हारि हाबफैदोंमोन । बे गोदान हारिनि मुङा आर्य हारि । बि हारि गायसन्नाय दोहोरोमखौ " बैदिक दोहोरोम बुङो । " बे दोहोरोमखौ " ब्राम्मण्य दोहोरोम " एबा " सनातन हिन्दु दोहोरोम " बो बुंनाय जायो । आर्य हारिनि दोहोरोमनि बाथ्राफोरखौ " बेद " मुंनि बिजाबाव लिरदों । बेनि थाखाय आर्यफोरनि बै दोहोरोमखौ बैदिक दोहोरोम बुंनाय जादों । " बेद " - आ गांब्रै , जेरै - ऋक , साम , जजु आरो अथर्ब । बेफोर बिजाब अनगायैबो 18 खान पुरान बिजाब दं । बेद बिजाबाव लिरनाय दं फुजानि मोन्थोर , फुजानि नेमखान्थिफोरखौ । पुरानफ्राव लिरनाय दं मोदाइ दावदाइनि " कीर्ति कलाप " एबा " माहात्म " । बे बिजाबफोरखौ फरायब्ला मिथिनो मोन्नो बैदिक दोहोरोमाव 33 कौटिमोदाइ - मोदाइजो दं । नाथाय गासै मोदाइ मोदाइजोफोरनि मुंखौ लिरनाय गैया । ब्रह्मा , बिष्णु , शिब नारायाण , इन्द्र , कुबेर , गनेश , कार्तिक , बिश्वाकर्मा , पबन , अग्नि , सुर्य बाइदिसिना मुंनि मोदाइजोफोरखौल ' मिथिनो मोनो । बैदिक दोहोरोमनि 33 कौटि मोदाइ - मोदाइजोफोरनि मुं आरो गोहोबोलोखौ राउबो पण्डित एबा दोहोरोम गुरुफ्रानो खिन्थानो हायाखै दिनैसिम । 33 कौटि मोदाइ - मोदाइजो दं बेखौल ' बुंदों । नाथाय बैदिक दोहोरोमनि नेमखान्थि मते फुजा खालामग्रा 33 कौटि मोदाइ - मोदाइजोफोरखौ रायसनजोब नांगौ आरो गासैनोबो फोर्साद गथाइनान होनांगौ जायो । जाइमोदाइ - मोदाइजोफोरनि मुंखौ मिथिगौ बिफोरनि मुं खारि खारि फोर्साद गथाइनान होनाय जायो आरो मिथियैफोरनो फोर्साद गथाइब्ला बुंनाय जायो " औ गणपत्यायै नमः । औ आदिपत्यायै नमः । " मुं मिथिनाय मोदाइपोरकौ मख'नानै बुंनाय जायो , जेरै - " औ शिबाय नमः । औ दुर्गायै नमः । औ गनेशाय नमः । " बे बादि बुंनानै 33 कौटि मोदाइ - मोदाइजोफोरनो फुजा होनाय जायो । बिनि थाखायनो ब'बेबा सानसुमानि गोसो गोर्बोआव सान्नाय सोमजिखाङोदि 33 कौटि मोदाइ - मोदाइजोनि गेजेराव जाइनि मुं आरो गोहो - बोलोखौ मिथिनो मोन्ना बि बि मोदाइ - मोदाइजोफोरखौ फुजिनानै मा मोन्नो ? जाइनि मुंखौ मिथिनो मोन्नो बिखौल ' फुजिब्लानो जागोन । गोसोआव बेबादि सोंलु उजिनायाव बबेबा सुबुङ ब्रह्माखौ , बबेबा सुबुंङा बिष्णुखौ आरो बबेबा सुबुङा शिबखौ सिबिब्लानो जागोन होन्नानै गोसोआव सानखाङो । बेनि बावयैनो ब्रह्माखौ सिबिनो "ब्रह्म