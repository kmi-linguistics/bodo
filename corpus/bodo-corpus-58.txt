गोरोन्थि जाबाय . . . . नों मानसि सिनायनायाव गोरोन्थि खालामबाय . . . नारजारिआ नोंनि गामि खाथिनि नोंनि मोनसे समनि जोबोद फोथायजाथाव लोगोमोनबाबो बिनि फिसालाया नोंनि फिसाजोनि जग्य नङा . . . सेंग्राया इन्जिनियार पास बाबो बिहा गोबां गियाननि अांखाल दङ . . . आरो जदि बेखौनो गनायोबा नोंलाय मानो समाज फोसाबनायनि खामानि मावो ? आंखौलाय मानोथो समाजनि आसार खान्थिनि सोमोन्दै गियान होबोखो ? नोंनोथ ' अांखौ गामियाव जोनोम मोन्नाय गथ'फ्रा लेखा - फरा सोलोंनाय रोंनायनि अनगायैबो माय गायनो , खोतिया फुनो , माय सौनो , जि दानो सोलोंनांगौनि थागिदा होबोआखै होम्बा . . ? 
 सानब्रेसो सिगांनि जाथाय । नारजारीमोननि गोजाम गामिनि खुरमानि न'आव हाबा दङमोन । हाबायाव नारजारिनि फिसाला मानसआबो फैदोंमोन । मायनाउस्रि मोन्नि नखरखौबो हांख्राय हरदोंमोन हाबायाव । बेनो बयनिख्रुइ साबसिन सम । मोजां खामानिफोरखौ गोबाव खालामजाया । से गुलिजों नै मैहुर । बे खाबुयैनो मानस आरो मायनाउस्रि सानैनि गेजेराव सिनायथि जालायहोनो नारजारीआ साखाफारा जानायसै । जेरैखि जाया मायनाउस्रिखौ थिनहर होनायसै । 
 बेबादिनो जामारनायसै । मायनाउस्रिया गावसिनि न'नि खामानि मावग्रा बिबथै सोमोन्दोनि मगेनखौ लोगोआव लाफानानै हाबा न'खरसिम थांनांदोंमोन । जाय थांखिनि थाखाय हाबायाव थांनांदोंमोन फेलें थाङाखैमोन । हाबासालिनि होंगो दोंगोनि थासिरिय़ावबो बिसोर सानैनि गेजेराव नुलायनाय आरो सिनायथि लालायनाय खामानिआ मोजाङैनो जालांदोंमोन । नाथाय जाखां लोंखां न'आव फैनोसै समावसो मायनाउस्रिआ बिबथै मगेनखौ खाथियाव