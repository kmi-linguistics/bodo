कमलाजों सोलाइनान थिं हिसाबै माय मायरं गरायाव बजाय होनानै लाना थांदोंमोन । बर ' खुरमा सोमोन्दो खालामदोंमोन । बै समनि गंगार भुटियाफोरा बर ' रावबो गोरोंमोन आरो बर ' रावजों बुङो गोदो गोदाय भुटिया गंगार मोनसिफोरा बर ' मानसिजोें बिदा फंबाय खुरमा सोमोनलै । नोंसोर बिदा गोदोर आरो जों फंबाय उन्दै । बे बाथ्रानिफ्राय बर ' आरो भुटिया गंगारफोरजों जि सोमोन्दोया बेसेबा अागोलनिफ्रायनो दङ बे बाथ्राफ्रानो फोरमान । 1964 माइथायावा मनपुर लामाया PWD लामा महरै गनाय जाबाय आरो 1972 माइथायाव सापखाइटि भकटपारा मुङै बे लामाखौ PWD महर होनाय जाजेनबाय । 
 बे जयगानि मानसिफ्रा 1967 माइथायनि ट्राबेल माहारिफोरा आलादा उदयाचल राइजो बिनाइ हांगामायावबो बाहागो लादोंमोन । बुंनो थाङोब्ला बै समनि बर'फ्रा जोबोर खौसे आरो सांग्रांमोन । 1974 माइथायनि र'मान हांखोनि हांगामायावबो बे जायगानि मानसिफोरा बाहागो लाया फालानो थायाखैमोन । हांगामायाव बारसोमनानै जेल हाजोतआव जोवजानायनिबो फोरमान दं । बुंनो थाङोब्ला बे जायगानि मानसिफोरा फारियै राजखान्थि , समाजखान्थि सोलोंथाय आरो हारिमु थुनलाइ जौगानायाव मैखौम बाहागो लानायखौ नुनो मोनो । राजखान्थि सोमावसारनाय उदयाचल राइजो दाबि खालामनाय , राजा लामा जथेनाय बेफोर हाबाफारियाव गोख्रों बाहागो लानानै ट्राइबेलफोरनि राजखान्थि हान्जा PTCA ( Plains Tribal Council of Assam ) नि मोनफ्रोम सोमावसारनायावा लैहोर लैहोर फैनानै मदद होदोंमोन । राजखान्थि हान्जानि सोनाब कक्राराझार जायगानि बै समनि मुंदांखा चरण नाजीरि , समर ब्रह्म छौधुरि , बिनय खुगुर बसुमतारि ( दरं हरिसिंगा ) आरो लक्षिमपुर बगीनदीनि बिरेसन द'ले बिथांमोननि दैदेनायाव सारा आसाम नाङै सनकोश दैमानिफ्राय लानानै शदियासिम बर फिसाफोरा जाउरिखांदोंमोन । बिथांमोन गेदेमा खौ राइजो राजाफोरा बाख्रि खुन्थिया होननानै बुङोमोन गमामायै बिथांनि महरा दावला दावबायदि हायथाथा साम गोरा बोलो गोरा दाद मदत जांगिलामोन । समाज फोसाबनायावबो जुबक संघ आफाद दानानै सिखाव खाउनाय , हिनजाव खाउनाय , दोनखारनाय , बोलायनाय अगेन आखुफोरखौ बन्द खालामनो फोसाबदोंमोन । बे हाबाफारियाव पाटाकाटानि कनक गयारि महनपुर गामिनि तारक चन्द्र बसुमतारि , बिष्णु सरगियारि निमाइपुर गामिनि रमा कान्त बसुमतारि मोननि ।