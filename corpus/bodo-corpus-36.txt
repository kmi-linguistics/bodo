होंगो - दोंगो रोजा रोजा मानसिफोरजों नारखा - नुरखा ट्रेइनआ सिट मोनसे दिहुन्नानै गाखोनायसै राहुलआ । लोगोआ रितु । सासे जिरायजानाय सिटआव बिसोर सानैजों जिरायदों । सम सम बाराद्राय थोन थोन मोनब्ला राहुलआ गाव गसंनानै नितुखौ आरामै जिरायहोदों । बेबादि खष्ट'नि गेजेरजों बेसेबांबा थोन थोन पेसेन्जारखौ लानानै ट्रेइनआ बांगालरनि स्टेशननिफ्राय खारदों । आसामाव थांगोन बे स्पेसियेल ट्रेइनआ जेसेबां गोख्रै खारदों बेनिख्रुइ गोख्रैसिन पेसेन्जारफोरनि गोसोआ खारदों । बिसोर माब्लासो आसामाव सौहैनानै गाव गावनि अांगो न'आव सौहैनो , हांखुर जादों । 
 जाथाया ओरैबादि हाखु - दाखु जाबाय , रावबो रावखौबो बिथं सोंलायनो सोलाबलायाखिसै । सा सान्जा रायजोनि मानसिफोरखौ जायगा जायगा गाग्लोबनाय आरो बांगालर नोगोरखौ नागारनो थिन्नाय पष्टारिं नुनाय लोगो लोगो सा - सान्जा रायजोनि मानसिफोरा बांगालर नागारदों । बेबादिनो राहुल आरो नितुमोनहाबो गुबुनफोर बादि बांगालरखौ नागारदों । न'निफ्राय बिसोरखौ बिमा - बिफामोनहा खौरां लाहरबाय थादों । थाबैनो न'आव सहैनायखौ न'खरनिफ्राय हास्थायदों । हायोब्ला प्लाइटजों फैनो थिनहरदोंमोन । राहुल आरो नितुमोनहा प्लाइटजों फैनो सानदोंमोन । नाथाय प्लाइटखौ मोनस्लाबाखै । स्पेसियेल ट्रेइनआवनोमबा ट्रेभेल एजेन्टखौ हमनानैसो टिकेट