रावआ मानसिनि खुगानिफ्राय गनाय सोदोबनि जथाय जेराव ओंथिगोनां सोदोबफोरा लोगो नांनानै गुबुन सासे सुबुंखौ माबा मोनसे बुजिनायाव हेफाजाब होयो । बेयो सुबुं माहारियाव गावनि गोसोनि सान्नायखौ गुबुननि सिगाङाव फोरमायनो थाखाय बाहायनाय सोदोबफोरनि जथाय । इंराजीयाव बेखौ बुंदों । 
 एरोइ– " The language is nothing but sound complex produced by vocal organs . A language is always meaningful . It is used by human beings only to communicate their thoughts in their society . " 
 रावआ सुबुं सोदोमस्रि आरो हारिमुनि गुबै खाम्फा । बुहुमनि सान्थ्र'हायै सुबुंमाहारिनि रावफोरनि मादाव बर ' रावआबो मोनसे । बर ' हारिया मंगलिय हान्जानि मोनसे हारि । बे रावआ तिब्बतीय बर्मा हानजानि , आसाम बारमिस हानजानि दालाय राव । बर ' सोदोबखौबो बयनिख्रुइबो सिगां B . H . Hudson साहाबा 1846 इंराजी माइथायावनो बाहाय जेनदोंमोन होन्नानै जों बयबो मिथिगौ । 
 मिसनारिफोरा आसामाव हाबफैनानै असमीया राव थुनलाइखौ जेरै जौगानाय फारसे नाजादोंमोन थिख बेबादिनो बर ' रावखौबो जौगाहोनो नाजादोंमोन आरो गोबां बिजाबफोरबो लिरलांदोंमोन । जेरै : - Rev . Sidney Endle नि Outline of Kachari Grammar ( 1884 ) , Rev . L . O . Skrepsrud नि A Short Grammar of Mech or Boro Language (1889 ) , J .D .