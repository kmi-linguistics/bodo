जाउरिखांनाया उनावसो फैदों । नाथाय बिब्दि होन्नानै इउरप हादोरावबो सामान्थाय आरो गनतन्त्रआ दासिमबो फैजोबदों होन्नो हाया । बेनि गेजेरावबो गनतन्त्रआ गोरासिन रोदा सुदोंब्ला एबा बैफोर हादोराव सामानथाइखौ लानानै सोमावसारनाय गैबाङै जालांदोंब्ला बेनि जाहोना बेसोदि बैफोर हादोराव सामाजआ जोबोद बुजि गोरों , सहायलायनाय आरो गुबुनखौ जोथोन लानो गोरों गोरा मानसिफोरनि समाज जाबाय । जाय समाजआव गोहो गोरा एबा गोहोम गोनांफोरा समाजनि लोरबां थाखोखौ जोथोन लानो गोरों जायो बैयावनो थार समान्थाया फैयो । गौतम बुद्धनि सानथौबायदिब्ला सासे बिमाया गावनि फिसाखौ खालि गावनि फिसा जानायनि थाखायल ' अना एबा जोथोन लाया । बियो अनो आरो जोथोन लायो बेनि थाखायसोदि बिहा बेबायदि खालामनैनि गोहो दङ ' जाय गोहोआ उन्दैफोरनाव गैया । गिदिरफ्रा जेब्लायबो उन्दैफोरनि फारसे बिसोरखौ अन्नाय , रैखाथि होनाय आरो जोथोन लानायनि नैतिक बिबान थायो । बिब्दिनो मानसिफ्रा जेखौ सान्नो हायो जुनारफ्रा बेखौ हाया । बेनिखायनो जुनारफोरखौ रैखाथि होनाय एबा जोथोन लानाय बेलायावबो मानसिहा जोबोद बुर्जा बिबान दङ ' । बेजोंसो सोमजियो सोरजिनि गोख्रों सामलायथि ( बेलेन्स ) आरो सोमोन्दोआबो । समान्थाइखौ लानानै दासिम सान्थ्र हायै थिवरि सोमजिबोबाय । समाजनि , राजखान्थिनि , खुंथाइ खान्थिनि आरो रांखान्थिनि समान्थाय । नाथाय समान्थायखौ हासिल खालामनायनि गुदि राहायानो जेरैबो बिथिङाव बेलेन्स लाखिनाय । समाजआ जेब्ला मोन्थाइ आरो बिबाननि बेलेन्स गोख्रों जायो अब्लानो समान्थाया फैयै । बेनि बेलेन्सा खेबसे बिग्रायब्लानो नाथाय रोजोब जाफिन्नो गोबां जौ बोसोर नाङो । ड'जि जौथायसोनिफ्राय आसामाव हारि ।