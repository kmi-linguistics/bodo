सोदोमस्रि गायसनदोंमोन । गुबुन थामथि दोलोआ ब्रह्म देशनिफ्राय अरुणाचलजों हाबफैनाय भारतनि सा - सानजा ओनसोलफोराव मैखोमै गोसारनानै दंफैयो । बिथां मोनानो बडसाफोरनि आगु बिमाबिफा । 
 दुलाराय बुहुमनि जारिमिनखौ नायोब्ला नुनो मोनोदि , सुबुं सोदोमस्रिया जौगादोंमोन जेरै - टाइग्रीस , इउफ्रेटिस , नील , हवांह' , इयांसिकियां बाइदि बाइदि दैमा सेरफाङाव । बे बाइदिनो भारतआवबो सिन्दु , गंगा , जमुना , बुर्लुंबुथुर ( ब्रह्मपुत्र ) , मानासु ( मानास ) , डिगारु , दिहं , दिबं , दिक्रं , दिलाव , बिगै ( बेकि ) धोनस्रि , सनास्रि , दैमा - दैसा सेरफाङाव रायजो जादोंमोन । मुंखनो गोनांदि भारतनि दैमा - दैसानि मुंफोरा मोदाय मोदायजोनि मुं आरो बर मुङैनो दोन्नाय नुनो मोन्दों । बर'फोरखौ गोदो गोदाय रामायण , महाभारत , बेद , शिव पुराण , कलिका पुराण , अमर कष , संस्कृत थुनलाइ आरो जारिमिनाव किरात , म्लेच , दानब , असुर , दैत्व , मेस , रायक्षस , स्वासर , कच्छर , बरकछारि ट्राइबेल , बराहि , जनजाति , बड़ बर ' मुङै गाबज्रियोमोन । बिनि अनगायैबो बिसोरनि गेजेराव थाबावबाय छुटिया , मराण , मतक , लालुं , हजाइ , बर' - कछारी , डिमाछा - कछारी , चरनिया - कछारी , चनवाल - कछारी , तांगल - कछारी , त्रिपा - बर , मेच - बर' , राभा , मेसि - बर , टिउशा - कछारी , मेछ - कछारी बाइदि बाइदि । नेपाल आरो बांलादेशआव गोबां बर'फोर दं । नेपालनि मेसे दैमा सेराव रायजो जानाय बर'फोरखौ मेसे , एबा बर ' होन्नानै मिथिनाय जायो । आरो बांलादेशआव थानाय बर'फोरखौ ' चागमा ' होन्नानै मिथिनो मोनो । बिसोर बाथौ दोहोरोम सिबियारी सुबुंफोर । 
 अन्थाय मुगायाव मैहुर खालामना जाग्रा आगु सुबुंनि जुनै अन्थायनि हारियानो रैखागिरिमोन । बिनिखायनो नुवाथारी गोहो एबा मोदाय महरै बिथांमोना अन्थायफोरखौनो फुजिनो लाग्रोयो । गोदोनि फोथायनाय लेखा बाथौ बिथानि सिजौ गुदियाव थारसे अन्थाय एबा रागाम एबा अन्थाय गोजों आरो दावदै दैसे दाबो होनांगौ । बे हुदाया दिनैनि नङा आगु सुबुंनिसो । अरआ आगु सुबुंनि मोनसे गोथार गोमोनां बिबरनखौ । अरआ आगुमैहुरारी सुबुंनि जुनै बेसेबांबा गोहोम गोनां । अरनि खामनाय आगु सुबुंनि जुनै सानथ्रहायै मोनसे गोमोनां नुवाथारी गोहो । बिनिखायनो आगु सुबुंफोरा बे गोथार बेसादखौ गोदोआवनो दोहोरोमजों सन्देर होदों । लासै लासै सोद्रोम मुगायाव बिनो जेवारी , आलारी आरो गासाबाथिनि मदद मोन्दों । सिजौ बिफाङा सोरजिनि गिबि बिफां । बेनि सिरि मोनबाया गसाइनि गेदेमा मोनबा सोरजि । हा , दै , बार , सान आरो नख्रांनि नेर्सोन । अन्थाय आरो दावदैजों लोगोसे बे मोनबा सोमोनां सोरजिखौ आगु बर'साफोरा मोदाय महरै फुजिदोंमोन् । आथिखालाव बेखौ बा सोरजिनि आनानगसाइनि नेर्सोन महरै नाजावनाय जादों । जुलि नेर्सोनआबो आगु सुबुंफोरनिनो मोनसे नेर्सोन । बे जुलि सानथौनि फोथायथि लेखा , आगु सुबुंफोरा मोदाय - मोदुमफोरखौ जुलि जुलि फुजिनो लायो । दिनैबो बाथौ फुजा एबा खेराइ फुजाफोराव मोदायखौ जुलि जुलि राइखांनाय जायो । बाथौ बिथायाव थानाय जुलि बिजुलि औवा आरो जरा जरा खुन्थियाफोरा सिउ फोलेरनि जुलि मोदायनि नेर्सोन होन्नानै अजाफोरा बुङो । मानोना अन्थाइ आरो बैफोर बेसादफोरखौ अन्थाय मुगायाव गोहोनि गिबि नेर्सोन महरै फोसावबोदों । अन्थाइखौ गोहोनि नेर्सोन महरै बाहायनाया गुबुन गुबुन दोहोरोमावबो दङ