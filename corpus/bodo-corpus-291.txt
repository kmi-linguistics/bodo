होन्नाय बिजितथिनि बेसेना बहा थाखो । " 
 मन्जुनि बादिब्ला धोरोम सोहोरोमनि बाथ्रायाबो नंखाइथार । मन्जुवा गावसिनि हारिनि बागै बुंबावनाय बादिब्ला - " बिसोर गावखौ गुबुन हारिनि मानसिनिख्रुइ देरसिन सान्ना लायो । बिखायनो सुवा मानियो । " सोरजिगिरिखौ बावनाय फोरावबाथाय गावसोरल ' मावनो सिगाङो । उन्दै हारिनि सुबुंफोरखौ बिसोर जदेरनो - थाफादेरनो , दांदेरहोनो बायो । नाथाय थैनाय खामानिफराव उन्दै हारिनि जायाथों मानो खामानि मावनानै बान्था बियन बियन लाबोनो लाजिरोङै बामोन हारिनि आखुखौ मन्जुवा दुखु मोन्दों । 
 मन्जुनि थाखाय हार्सा एबा बर ' होननानै गोजौ एबा गाहाइ होन्नायनि जेबो ओंथि थानो हाथावा । बियो मानिनानै लानो हाया । जायनि थाखाय बियो बर ' सेंग्रा अभिखौ बोजबनानै लानो ओखारदों । बबेखानि बियो जोंनि मुगानि बोसोनखौ होदों होनजायो । जों दिनै 21 जौथायनि दरखं मोखाङाव हार्सा - बर ' होनबाय थानायनि बोथोर गैलिया । जों बयबो सुबुं , बयबो समान , रावबो गोजौसिन एबा गाहायसिन गैलिया । 
 ओरैहाय बर ' सेंग्रा अभिया मिथिगौ बामोन हारिया बर'फोरखौ मुगैयो सैया । बेखायनो एम्ब्रा ब्रा मन्जुनिफ्राय जानगार जानो गोसो जादोंमोन नाथाय मन्जुनि माखासे सान्थौ गोनां बाथ्रा बाना बिखौ खाख्रबनानै दोनो । अब्लाबो सानसेखालि गरम बन्धयाव मन्जुवा गावखौ दोनलांनो लिंनायाव थांफाब्ला बियो बामोननि आखुफोरखौ मोन्दांहायो । बेवहाय बियो इसे बोरैबा मोनदों । थेवबो बेबादिनो खासै होन्नानै आजावनानै लादों । 
 ओरैहाय जोंनि अभियाबो गावसिनि खृष्टान समाजनि खोमसि फोथायनायखौ बेरेखा खालामदों –