बरफोरनि गुबै दोहोरोमा " बाथौ " । बाथौआ गुदि दोहोरोम । बाथौ दोहोरोमाव मोनबा गोहोनि बिगुमा - बार , हा , दै , अर , आरो अख्रांनि गिरिखौनो 'बोराइ बाथौ ' इस्वोर होन्ना खुलुमो । बिब्दिनो मुलुगनि सुबुं माहारिफोरा गाव - गावनि इस्वारखौ मोन्नो थाखाय बाइदि बाइदि महर रुप होना खुलुमो , सिबियो आरो फुजियो , अन्नाय , बोर , मोन्नो थाखाय , अन्नाय बोर मोन्नाय मोनैआ आलांगा बाथ्रा । थेवबो आमै - आमै खुलुमबोबाय थादोंमोन बर ' सुबुंफोरा । जेरै - दुर्गा पुजा , काति पुजा , कालि पुजा , स्वरस्वती पुजा , गणेश पुजा , बाइदि बाइदि । गोबां रां खरसा खालामबोना । मैखोम बर' गामि आफादफोरा जिलिक - मिलिक गानफब - जोमफब पुजानि मेला नायो गाजा - गोमजायै बर माइनाव आइजोफोरा । पुजानि आबुं महिमायाबा मा ? मानि पुजा ? बबे हारि माहारिनि दोहोरोमनिबा बान्दो दं ? बेखौनो बर'फोरा , बर' आइजोफोरा सायख'आ । सायख'नोबो नायनोबो सानाखोमा ? इस्वोरनि माया महिमाखौ रोखायै बुजिनाय , मिथिना , दांग्रोमना मोन्नाय गोहोआ मानसिनि आखायाव नङा । थेवबो मानसिआ गाव - गावनि सानसुमै सांग्रां मेलेमजों धियाननि नोजोरजों आद्यादमिक गियानजों मोनदांनो हालाइ - हाफाय नाजायो । मोनदाङो , मोनहासयो आमै - आमै माबा गुथालनि गुमुरखौ । बेखौनो फोथायनानै बिसोरनि गोसो गोर्बोयाव इस्वोरनि सायाआव गोथौ , थाथौ , सानथौफोरा गुवारै बेरखाङो बेफोर सानथौफोरखौ लानानैनो सुबुंफोरा इस्वोरनि रुपखौ साखारै हजायना , साजायनानै लायो अारो सैथो फोथायथिजों गनायनो सानो । बैफोर फोथायथि एबा गनायथिजोंनो नुजाफैयो गुबुन गुबुन रुपनि महर - मुश्री । जायखि जाया सासेल ' रुपजोंनो इस्वारनि गुबुन गुबुन बिफाव जायो । गुबुन गुबुन बिफावनि बिगोमाया सासे इस्वोरखौनो गोजोन होनो थाखै इस्वोरनि अन्नाय , बोर , मोन्नो थाखाय बिनि सिगाङाव , आथिङाव गुग्रुब खुलुमनानै बोर बियो , खुलुमो । महर - मुश्री गोनां समTयना महरनि जिव गैयै मुसुखा ( मुर्थि ) नि खाथियाव एकस'फ्रायखब । सावगारिनि सायाव । खायसेना बिफां गुदियाव , खायसेना बाथौ गुदियाव , मन्दिर सिङाव आरो खायसेनागोसो सिङावल । खायसेना हाग्राबारियाव ।