आलादा बडलेण्ड राइजोखौ थाबैनो दाफुनांगौनि दाबियाव मोनफ्रोमबो महकुमानि सिङव राइजो - राजाफोरखौ लानानै साइकेल हान्जा सुरदिंनाय हाबाफारिजों लोगोसे मोनफा - मोनफा गेवलां मेल खुनाय जायो । 
28 अक्ट'बर 2011 , केबिनेट मेलः
 आफादनि आफादगिरि मुस्रि प्रमद बरनि आफाद दैदेननायाव रंगियानि बनगाव युथ क्लाबाव मोनसे मेल खुनाय जायो । 
11 निफ्राय 15 नबेम्बर 2011 , गोलाव साइकेल हान्जा सुरनाय ( लं चाइकेल मार्स ) : 
आलादा बडलेण्ड राइजो दाबिनायनि मोनसे हाबाफारि बादियै आसाम - सोनाव बगंनि सिमा कक्राझार जिलानि सिङव थानाय जारागुरि गोजौसिन फरायसालिनि गेलेग्रा फोथारनिफ्राय जागाय जेननानै सनितपुर जिलानि सिलिकागुरि , तेलामारासिम सानबानि हाबाफारि लानानै गोलाव साइकेल हान्जा सुरनाय जायो । साइकेल हान्जा सुरनायखौ बेखेवनानै होयो भलनटियार्स फर्सनि बारग चिफ कनभेनर आरो आथिखालनि जनता कलेजनि बिबुंगोरा मुस्रि सनाराम बाग्लारि बिथांआ । बेखेवनाय हाबाफारियाव आफादनि आफादगिरि , बोसोनगिरिजों लोगोसे गोराफ्रा बाहागो लाफायो । बे साइकेल हान्जा सुरनायाव गुबुन - गुबुन जिलानिफ्राय गासै 1200सा दुलाराय बर फरायसा आफादनि मेंनो रोडैमावसोम हान्जा बिथांमोनहा बाहागो लादोंमोन । मिरु आफादनि गासैबो दैदेनगिरिफ्रा बाहागो लानाय बे गोलाव साइकेल हान्जा सुरनायनि जोबथा सानाव 15नबेम्बर अक्टखालि सनितपुर जिलानि सिलिकागुरि ( तेलामारा ) याव मोनसे गेदेर गेवलां मेल खुनाय जायो । बे गेवलां मेलाव आफादनि आफादगिरि मुस्रि प्रमद बर'आरो बोसोनगिरि मुस्रि रोनगोरा नाजरीिजों लोगोसे बिबुंथि लाखियो फारियै - 
Jaya Vindyala , President , Peoples'Union For Civil Liberties . A . P , Vice - President , Forum for Right to work , President , Association For working Women welfare , member , Amnesty International . Prof . Gaali Vinodkumar , Convenor , Join Action Committee forTelengana StateMovement . बर हारिनि गेजेराव थानाय गुबुन - गुबुन आफाद आरो दोलोफोरनि दैदेनगिरि बिथां मोनहाबो बे मेलाव बाहागो लायो । 10 , 000 रोजानिबो बारा सुबुंफ्रा बाहागो लानाय बे गेवलां मेलखौ दैदेनो आफादनि गाहाइ नेहाथारिया । 
6 डिसेम्बर 2011 , माहारियारि सावरायमेलः 
 दुलाराय बरफरायसा आफादनि बानजायनायाव गोदान दिल्लीयाव थानाय Constitution club of India नि Seminar Hall आव बर'नि गोबां मेलेमजिबि आरो सानसुमैफोरजों लोगोसे हादरनि गोबां राजखान्थिगिरि , रादाब सुजुगिरि , सोमावसारारि , सानथौगिरि आरो दैदेनगिरिफ्रा बाहागो लानानै होखानाय आयदा " Issues of separate state in India ; problems and perspectives " नि सायाव गाव गावनि मोन्दांथिखौ रोखायै फोरमायो । भारत हादरा जौगासार मोनसे हादर जानोब्ला बडलेण्ड बादि गोबां राइजोनि गोनांथिखौ बयबो गनायथिहोयो । दुलाराय बर फरायसा आफादनि आफादगिरि मुस्रि प्रमद बर ' बिथांआ सावरायमेलनि गुबै थांखिखौ गावनि बिबुंथिनि गेजेरजों बुंथिनानै होनायजों लोगोसे सावराय मेलखौ बेखेवनानै होयो । मोननै Sessionआव खुनाय सावराय मेलखौ दैदेन नायाव हेफाजाब खालामो दुलाराय बर'फरायसा आफादनि नेहाथारि देरसिन दैमारीया । सावराय मेलाव बाहागो लानानै बिबुंथि लाखियो फारियै - पि . ए . सांमा , बारग'बुंथिगिरि , लकसभा , सुरत नार्जारी , बारग' , गोरायुं , कक्राझार , सरकारिफरायसालिमा कक्राझार , उ . जि . ब्रह्म बारग'एम . पि राज्यसभा , एम . कदमदाराम , कनभेनर , जाक , 