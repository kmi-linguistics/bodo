गला गिदिङो आरो दामनाय - देनाय , मोसानायफोरखौ नायनानै गोदै गोबाब मेथायफोर बायना जानानै गोसोखौ गोजोनग्लाय होनाय नुनो मोनो । आथिखालाव नाथाय बर'समाजनिफ्राय लांदां गानआ थार्ला थारै गोमोरलांनायनि जाउनाव खाब जायब्लाबो हिन्दी सिनेमाफोरसो दिन्थिफुंनाय नुनो मोनोसै । जायगा जायगा बबेखानि मोसानो गोरों खन्नो गोरोंफोरखौ 'चित्रहार बादि मोसा होनायफोरबो दानि दिनाव जानो हमदोंसे । जोनि बे अदालगुरि जिलानि खोला दिगाव काजियामाटि आरो महनपुरआव बोसोरे गाजा गोमजा लोक्षिफुजा खुंबोबाय थानायखौ नुनो मोनो । 
 गोजौअाव सावरायनायनिफ्राय जों बेखौनो साननो हायो दि बर ' सुबुंनि थाखाय 'लोक्षि ' होन्नाय सोदोबा बेसे अांगो आरो गोदै । बे लोक्षि सोदोबखौ बर'फ्रा जोबोर मोजां , अनथावना मान होनाय आरो गोथार निस्थारावबो बाहायो । मानसिनि आखल - आखुआव बांसिन थारै आइजो माहारिनि सायाव बे सोदोबखौ लगायदेरनानै बुंनाय गोबां दं मानोना बिमा लोक्षिआ जादों देवी ( मोदाइजो ) । लोक्षि फिसा हिन्जाव , लोक्षि बिहामजो , लोक्षि हिनजाव ( बिसि ) , माइनाव बायदि बायदि थाइलालिबादि बाहायनायानो जोंबायथानाय फोरमान , जाय सोदोबा गोर्बो इसिंनिफ्राय फैब्लासो रिंसारफैयो । 
 हानि फिसा आबाद मावनानै जाग्रा बर'आ मावनाय दांनाय , नखर खांनायनि बेलायावबो लोक्षिनि गोथौ ओंथि फालिनायखौ नुनो मोनो बेफोर जादों बिमा लीक्षिखौ गोर्बोजों अनसायनाय आरो जोथोन लानायनि नेर्सोन । माइ गायनाय बोथोराव 'माइ ग'सा ' गायजेन्नाय , जांख्रानि समाव माइ दुब्लियाव 'बाख्रि ' महरै खोथिया गायबोनाय , काति गासा ( आलारि ) सावनाय , माइ मोनब्ला माइ आग लायनानै बाख्रिआव थिसनफैनाय , मारा मारि जोब्ला बिमा लोक्षिनो ओंखाम गोर्लै बाउनानै ओंखाम गोर्लै जानाय , मागो एबा दमासिआव बाख्रिनि फर गिदिंनाय ( गोबोरखि गोथां बाख्रिनि उदैआव लिरस'नाय ) दमासि समाव फिथाइ थायग्रा बिफां लाइफां फोरखौ जिगाब खास'नाय , दमासिनि उनावसो बाख्रिनि माइ हानजेननाय एबा बाख्रि दांनTय , माइ फोराननायाव दखना सुरिखौ बाहायनो हामा होननाय , नमा न' इसिंङाव माइ - माइरंनि दोमा दोन्नाय माहेनदो दोन्नाय , माइ - माइरंखौ जोबोर जोथोनै बाहTयनाय नङाबा बिमा लोक्षिया बोराबो आरो खारो होनना दौदिनिया खेरायनाय समाव अनस्राना होनाय ( दैयाव फानसे , अराव फानसे , हायाव फानसे दाखालाम होननाय ) बाइदि बाइदिफ्रा बर ' सुबुङादि आइ लोक्षिजों बेसेबां आंगो खाथि सोमोन्दो आरो बेसेबां आदोरनि बेफोरनि र'ग ' सावगारिखौ दा दा बेरखां होयो ।