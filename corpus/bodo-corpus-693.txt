नायनानै बर ' नि बाथ्रा फाव फज'नाय । बे बेलायाव होखानाय सावगारिनि माबाफोर बाथ्रा फाव बर आव दङ ना गैया बेखौ नोजोर होनानै दङब्ला फज'नाय आरो गैयाब्ला गैया होननाय । बे हाबाफारियाबो Mysore आव थानाय CIIL नि मावख'आव थांनाय 15 निफ्राय 24 मार्चआव जि साननि हाबाफारि लानानै जालाङो । बे हाबाफारिआव रोंग'सा महरै बाहागो लाहैदोंमोन बर ' थुनलाइ आफादनि नेहाथारि मुस्रि बिश्वेस्वर बसुमतारी आरो कासिकट्रा गोजौसिन फरायसालिनि आयदा फोरोंगिरि मुस्रि राखाव बसुमतारी गेदेमामोनहा । बे हाबाफारिआ बेवहायनो जोबनानै थाङो । उनाव बेखौ सोदांनाय एबा नायफामनाय हाबाफारिल ' थाहैबाय । 
 ( III ) मानथाखोनि बर ' रावखान्थि सुजुनाय – थांनाय 15 निफ्राय 24 मार्चनि गेजेराव जानाय Pictorial Proverbs नि हाबाफारिआव बाहागो लाहैनाय समाव जोंनिनो नेहाथारि मुस्रि बिश्वेश्वर बसुमतारीआ मानथाखोनि बर ' रावखान्थि आरो गोदानै फेहेरनानै बर ' सोदोब बिहुं सुजुनायनि थाखाय हाबाफारि आखायाव लानो लोगो बिथोनगिरि ड० आइ . एस . बरकारखौ लाफानानै CIILनि 22 मार्चखालि बिथोनगिरिखौ लोगो हमनानै गांसे आर'जलाइ होनानै खावलायो । बे आर'जखौ बिथाङाबो नेवसियाबानो गनायनानै लायो आरो थाबैनो मावफुंनायनि खोथा होयो । बेनि फिथाइ महरैनो थांनाय 9 निफ्राय 18 जुलाइनि गेजेराव मानथाखो गोनां रावखान्थि सुजुनायनि गिबि हाबाफारिआ क'कराझारनि गोदानै बेखेवनाय बर ' थुनलाइ आफादनि गाहाइ मावख ' R . N . B . न'मायाव जानानै थाङो । बेवहाय दिथागिरि महरै CIILनिफ्राय नुजाफैदोंमोन लोगो बिथोनगिरि ड० आइ . एस . बरकार गेदेमाया । बे हाबाफारियाव रोंग'सा महरै बाहागो लादोंमोन 9 निफ्राय 18 जुलाइसिम फारियै बर थुनलाइ आफादनि नेहाथारि सानै - मुस्रि बिश्वेश्वर बसुमतारी आरो मुस्रि गबिन्द नार्जारी , क'कराझार बादा गुवाहाटी मुलुग सोलोंसालिनि मुस्रि भौमिक बर' , अदालगुरि कलेजनि बिबुंगोरा मुस्रि राजेन बसुमतारी आरो कार्बि आंलांनि लांहिन पामगाव गोजौ फरायसालिनि लोगो फोरोंगिरि मुस्रि उत्तम चन्द्र ब्रह्म बिथांमोनहा । बिथांमोननि अनगायैबो 9 सान बाहागो लायो सेरफांगुरि जनता कलेजनि बिबुंगोरा मुस्रि आदाराम बसुमतारी , 7 सान बाहागो लायो कार्बि आंलंनि डकमकायाव थानाय थंनकबे कलेजनि बिबुंगोरा ड० प्रेमानन्द मोसाहारि , 4 सान बाहागो लानो हायो रङिया कलेजनि बिबुंगोरा ड० फुकन चन्द्र बसुमतारी , गुवाहाटी मुलुग सोलोंसालिनि बिबुंगोरा मुस्रिमा स्वर्ण प्रभा चैनारी आरो सानथाम बाहागो लायो क'कराझार DIETनि गोरायुं मुस्रि चानक्य ब्रह्म गेदेमाया । नाथाय दुखु नांथावदि लोमजानायनि थाखाय बर ' थुनलाइ आफादनि आगु गाहाइ नेहाथारि मुस्रि राजेन खाख्लारीआ बाहागो लानो हायाखिसै आरो मुस्रि धरणीधर औवारिआबो माखासे एंगारहायै जाहोननि थाखाय बाहागो लाफैथारनो हायाखिसै । थेवबो लिरनाय खामानिया गोबां आवगायलांदों । बे मानथाखोनि रावखान्थि लिरनाय हाबाखौ रुंसारि कमल कुमार ब्रह्मनि गोनां रावखान्थिनि सायाव सोनारनानै खालामनाय जादों । थेवबो Halvorsrud , मुस्रि मधुराम बर' , मुस्रि मनिराम मसारि , मुस्रिमा स्वर्ण प्रभा चैनारीमोननि बर'रावखान्थिजों लोगोसे इंराजी - हिन्दी , बेंगली , माराथी आरो असमीया रावनि राव खान्थिफोरखौबो नोजोराव लाखिफानानै लिरनाय जादों । नैथि खेबनि हाबाफारिआ उननि राङारि मायथाइयावसो खालामनाय जागोन होननानै लेङाइ बिथोनगिरि ड० आइ . एस . बरकार गेदेमाया जोंनो फोरमायदों । 
 ( IV ) बर' - इंराजी - हिन्दी सोदोब बिहुं : बर' - इंराजी - हिन्दी सोदोब बिहु सजुनाय हाबाफारिखौ फैगौ रांङारि मायथाइनिफ्रायसो आखायाव लासिगोन होननानै CIIL नि लेङाइ बिथोनगिरि ड० आइ . एस . बरकार बिथांनिफ्राय मिथिनो मोननाय जादों । ( V ) Language Game ( राव सोलेमुं ) : सोदोबजों मोनसे रावखौ गेलेनानै माब्रै सोलो एबा रोंग'थिखौ गोख्रों खालामनो हायो बेनि आदबखौनो Lan -