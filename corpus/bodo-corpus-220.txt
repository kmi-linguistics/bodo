लिटार । जौखौ नांगौ - नखरनि हाबा हुखा फोरबोनिफ्राय लानानै फुजा देवोलसिम । 
 गोदोनि बांसिन मानसिफोरा जौ लोंनानैबो गोगो देहा लाखिनो हानायमोन नाथाय आथिखालाव गोगो देहा लाखिनो हानाया गोब्राबसै । जाहोना जोंनि गेजेराव खामानि मावनायनि हुदाया बाङाइ जालांबाय । मावा - दाङा सानफ्रामबो बटलथाम जौ प्लाटब्रै अमा बेदोर जाब्ला असुर दानबनि देहायाबो आवमा सुजानाय लाव - जोगोनारफोर बायदि जालांगोन । जायनि थाखाय खावसे बोसोर मोननायनि सिगांनो बायदि सिना बेमार आजार–सुगार , कितनि , लिभार , केन्सार , प्रेसार बायदिखौ गोबाना लानो गोनां जायो । बैसो मोननायनि सिगांनो बोरायो । गथ - गथायखौ मानसि खालामनो हानायनि सिगांनो संसारखौ नागारना थांनो गोनां जायो । बिदि जाथाया आथिखालाव गामि गफा सुबुंनि जाम्बा - जाम्थानिफ्राय लानानै नोगोर नोगोरमायाव थानाय गोरों गोरा रां रुफा गोनां सुबुंनि बेलायाव जाफ्लायनाय जाथायसै । 
 आं बुङाखैदि गुबुन हारिनि मानसिफोरा जौ लोङा । लोङो बिसोरबो लोङो नाथाय नोजोर होब्ला नुगोनदि - गुबुन हारिनि नखराव , हाबा हुखा , फोर्बोफोराव बेफोर जिरादफोरखौ बाहायनायनि उदांस्रि गैया । जाहोना नखर नि माइनावया , समाजा बाहायनायनि गनायथि होआ जायनि थाखाय गोसो जाब्लाबो बिसोर नआव लोंनो हाया । एफा एनै बायना लोङो , पार्टिफोराव लोङोब्लाबो समाजनि , नखरनि गनायथि नङैखाय नंनाय - नङै लोंनो हाया । गावनि मान सन्माननि खाथिराव सानफ्रोमबो जौ दखानाव हाबना जौ लोंनो हाया । नाथाय बर'फोरना ? बांसिन बर ' नखरफोराव जौनि पेकटरि दं बुंब्लाबो बांद्राय बुंनाय जाया । बर ' नखराव दिनैसिमबो जौखौ गाज्रि जिराद