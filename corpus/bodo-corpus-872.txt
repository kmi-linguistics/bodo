इंराजी 2009 माइथायनि सेप्तेम्बर दाननि 9 तारिखयाव दुलाराय ब्रह्म घोरोम परिसालना आफादनि बिथोन बादियै ब्रह्म धोरोम प्रसार संसतनि दावबायारिफ्रा गुवाहाटी खारगुलि हिरिम्बापुर ब्रह्म जेवति आश्रमनिफ्राय थिग बेलासिनि 2 रिंगायाव गलाधाट जिलायाव दावबाय लांग्रोयो । गिबियाव प्रसार संसतनि दावबायजेनग्राफोरनि मुंखौ फारियै मिथिहोग्रो नाय जाबाय । गिबियावनो मुस्री मनरन्जन ब्रह्म बाबा लेङाइ आफादगिरि अदालगुरी माजबातनि , मुस्री बुध्ददेब नार्जारी गाहाय नेहाथारी ककराझार जिला दतमानि , मुस्री तरनि बसुमतारी भैरब खुन्दनि , मुस्री कार्तिक बर बाबाया गुवाहाटीनि , मुस्रो रामेसर ब्रह्म बाबा ननके चुक्लानि आरो दावबायनायाव दंफाबावो मुस्री सुक्राचार्ज ब्रह्म ककराझार जिला दतमानि । 
 मानाव गेदेद प्रसार संसतनि दावबायारि बाबा मोनहा खारगुलि हिरिम्बापुर ब्रह्म जेवति आश्रमनिफ्राय सेप्तेम्बर खालि 2 रिंगायाव 9 तारिख माननिय मन्त्री मुस्री सन्दन ब्रह्म होनाय उइंगार गंसे मददजों गलाघाट जिलायाव दावबाय लांग्रोयो । दावबायारिफ्रा थाङै थाङै गलघाट जिलानि 2 नं जय फुख्रिखौ हरनि 10 रिंगायाव मोनहैयो लोगो लोगो आसार्ज बाबा चरन नार्जारी , सपाराम ब्रह्म बाबा 1नं , 2नं जयफुख्रिनि ब्रह्म भक्त आइ पुरहित बाबामोन आरो आश्रम आफादनि आफादगिरि , नेहाथारी बाबा मोनहा हरखोमसि समाव कसाखौ नेवसिनानैब्लाबो नेथाब थारनानै दावबायारि फोरखौ बरायो आरो थानो जानो उन्दुनो गोजोन जोथोनै बाबा पगम नार्जारीनि देरायावनो हरनै सानसे थादों । 
 अखानायै 19 तारिख फुंबिलि समाव 1नं , 2नं जयफुख्रि गामि आरो सणापुर 1नं जयफुख्रि ब्रह्म मन्दिरनि जिराय सालियाव धोरोम सावराय मेलयाव नुजाहैयो राइजो राजा आइ बाबामोनजों धोरोम सावराय मेलखौ खुंलो थाखाय आखायाव लायो , मेलखौ दैदेनो प्रसार संसतनि लेङाइ आफादगिरि मनरन्जन बाबाया । बे धोरोम सावराय मेलयाव गलाघाट जिला आरो अन्सोलनि आफादगिरि नेहाथारि बाबा मोननिफ्राय मिथिनो मोनोजे गुरुदेब कालिचरण ब्रह्म एकादेमि स्कुल खुलिनो थाखाय धोरोम सावराय मेलयाव सोंस्ल लायनाय जायो । बिबादेनो जिला आरो ओनसोलनि ब्रह्म धोरोम सिबियारि आइ बाबामोनजों ब्रह्म धोरोम बिथिंजों सुखु दुखुनि सोंनाय फिननाय जालायो । 1नं जयफुख्रि ब्रह्म जेवति आश्रमनि नेहाथारी बि . नार्जारी बाबा आरो लाइमोन आफादनि आफादगिरि बाबामोननि सोंनाय आरो फिननाय बिबुंथियाव मिथिनो मोनोजे ब्रह्म धोरोमखौ गोहोमसिन खालामनो आरो धोरोमजों लोगोसेयै गुरुदेब कालिचरणनि नामै सिक्षा अनुस्तान प्रतिस्तान