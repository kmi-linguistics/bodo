होमबा बोराइ ? जंदादुफा : हो , मा बुंदों ? लथादुफा : बाथ्राआ जावजेंनि खोमाआवबो हाब्बाय । सोरबा खिन्थादोंनो । दिनै अांनाव सोंदों राजाआ माब्ला लांफैगोन होन्ना । जंदादुफा : बेनोथ ' जाबायलै बुरै । मा खालामबावनांगौ जाखो । सानब्लाबो आगोरखौनो मोना जाबाय । ओजों महाराजायाबो मोनसि थिनहरना दिनैनो लांनो फैगोन होन्दों । हराब्लाथ ' राजाआ नागारनाय नंला । लथादुफा : जों हगारहराब्ला बोरै लांनो हानो राजाआलाय ? जंदादुफा : हाया होन्ना दासान बुरै । राजानि आमोलाव थानाय जों फोरजाफ्रा आखाय थानानैबो आखाय गैयि बाइदि । माखौ बुंदों राजतन्त्र । जों सानब्लाबो जाया , जों बुंब्लाबो जाया । लथादुफा : दान्दिसे नुवाब्लानो बिखा ख्लाब - ख्लाब मोनथारो आं । माबोरै हगारहरनांगौ जाखो । आंहा इनायनो दुखु मोनो , गाबनो ओंखारो । जंदादुफा : गथ'आथ ' गथ ' गुबैथार । दैयावबो जेना अरावबो जेना । जोहोलाव गथ'खौनो मोनफ्लांथारदों जों । लथादुफा : गथ'खौ बारा बाख्नायनो नाङा । बारा बाख्नायबा खर ' देरो । खर ' देरब्ला दबथायनो हाया जायो । जंदादुफा : आंलाय बबावथो खर ' फेदेरनाय बाथ्रा बुंलायखो ? आं जावजेंनि गोहो - बोलो , आदब - खायदाखौसो बुंदों । नंखाय नंब्ला नों माब्लाबा नायखोमाहै । बिनि गेलेनाय सोलो बोलोआनो जुदाथार । नुनानै सोमो नांगोन नों । नों बबाव दं गावखौनो बावगोमालायगोन । बिनि बिदि गोहो बोलो , आदब - खायदाखौ नुना लोगोफोरा बिखौ जाउलिया होननासो जंखायो । लथाडुफा : ए बिदिथार ? [ बे समावनो सासे थान्दै हाब्बोयो आरो खुलुमना बुङो ] थान्दै : गोजोनथों जंदादुफा नोंथां । जंदादुफा : गोजोनथों , जिरायदो । [ बुरैआ सिथ्लायवनो रायदों खामफ्लाय गोजौ बना होयो आरो मैगं खादाखौ लाना न ' सिङाव हाबलाङो । थान्दैआ