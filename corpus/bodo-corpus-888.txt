खामानिफोरखौसो मोजां मोनो । बेनि उनाव बुंजायो तामासिक गुणनि मानसिफोरनि बाथ्रा । तामसिका गुण गोनां मानसिफ्रा सत आरो रज गुणफोरखौ मोजां मोना आरो जेसे हायो बेफोरनिफ्राय एरखेनानै सोलिनो नागिरो आरो सिन्ता - भाबना गैयै निरालायै फेग्रा बेसादफोर जायै - लोङै थानो मोजां मोनो । जेरै - भां सोबनाय , कानि जानाय , जुमाय लोंनाय , थास आरो जुवा गेलेनानै थानाय आरो रां - रुफा खहा खालामनाय , पारमार्थिक हाबा आरो रावफोरखौ मावनो - रायज्लायनो बानाय , ब्यबहारिक खामानिफोरखौबो मावनो बानाय बाइदिसिना गाज्रि गुण । बेफोर गाज्रि गुणफ्रा थायोब्ला मानसिफ्रा मानसिक - शारिरिक आरो रां - रुफायाव जौगानो हाया जायो । मानसिनि सान्नाय - हनायफ्रा अगेन जालाङो । समाजजों सोंखारिजाथाव जालाङो । बेनिखायनो बिब्दि गुण गोनां थाखोनि मानसिखौ बयनिख्रुइबो अधमसिन मानसि बुंनाय जादों । बिब्दि मानसिफ्रा गावबा गावखौनो बावगारनानै थायो । गाव सोर ? गावनि मावनांगौ खामानिफ्रा मा ? गाव मानसि ना जुनार ? बेफोर फाराकखौबो बेफोर बादि गुण गोनां तामसिक मानसिफ्रा बावगारनानै थायो । बाथ्रा - खोथाफोरनि गोनांथिनि फार्सेबो गोसो होनो हायै एबा रोङै जालाङो । बिब्दि जाब्लानो मानसिफ्रा गोसोखौ दिदोम खालामनानै सान्नो रोङै जायो आरो गोदाव - सोराव जायो । गावनि पारमार्थिक आरो ब्यबहारिक मावनांगौ हाबाफोरखौ मावनो रोङा आरो हाया जानानै थायो । बेनिखायनो बुंनाय जायो दि सैथो लामाजों थाबायनानै सैथो खामानिखौ मावयोब्ला जोंनि गोसो आरो मोदोमा गोथार जायो , रज' गुणनि ज्ञानजों खामानि मावयोब्ला दुखु - जाल्लाजों दुगैनाङो आरो तम गुण सोलोङोब्ला जेबो रोङै जाम्बा / बक्का आदुवा जानानै थानाङो । बेनिखायनो हायोब्ला जों मानसिफ्रा थार धोरोमखौ फालिनानै फाफ गैथोरै जानानै इसोरजों बिलिन जानानै ( स्वरुपस्थिति जाहैनो लुबैमारोब्ला तम आरो रज गुणखौ नागारनानै सत गुणखौल ' सोलोंनो नाजानांगोन । होमब्लासो जों इसोरनि थाग्रा जायगा ( दंमारोब्ला ) बैकुन्थ धामाव थाहैनो मोनगोन । नङाब्ला जुग - जुगान्तर बे भुम मुलुगावनो सानथ्र'हायै खेब उजिफैफिनबाय थानानै मुलुगनि दुखु - जाल्लाजों गोफबफैफिनबाय थानांगोन । - जों जिबिफोरनि खामानिफोरनि मोजां आरो गाज्रिनि सायावनो जोंनि इयुन जिउनि मोजां - गाज्रिया गोबां सोनारो । ( बेयो जोंनि फोथानाय ) । बाख्नायजाथाव मोजां खामानि मावयोब्ला इसोरा मोजां मोन्नानै गोथारथिखौ लाखिनानै फाफ गैयै जानो हानायनि बोर होयो आरो गाज्रि गोसोजों मावनाय गाज्रि आरो साव होजाथाव खामानिफोरनि थाखायनो फाफ जायो आरो जोंनि इयुननि जिउआ ( मोजां एबा गाज्रिया ) सोनारो । बेनिखायनो जों बयबो मोजाङै सानै - हयैसो खामानिफोरखौ मावनांगौ । मोजां सत खामानिफोरखौसो मावनांगौ । इनाय जानाय खामानिफोरखौ मावब्ला जोंनि इयुननि जिउआव मोजां जाया । जिउ - जुनार एबा मानसिफोरनि सिङाव हाबनानै थानाय जिबात्माफोरनि गोसोफ्रा जाबादि जीबात्मा हाबनानै थानाय मोदोमफ्राबो गोसोनि थुलुंगा मोन्नानै गावबा गावनि देहा ( इन्द्रिय ) फोरखौ बाहायनानै गोसोजों लुबैनाय बादि खामानिफोरखौ मावफुङो । बेनिखायनो बुंनाय जायो दि जोङो गोसोखौ गेबें आरो गोथार खालामनानै लाखिनो हायोब्लासो जोंनि खामानिफ्राबो सत , गेबें आरो गोथार जानो हायो । फारसेथिं नायनो थाङोब्ला जोंनि गोसोफ्राबो एखनब्ला मावनाय खामानिफोरजों गोहोम खोलैजायो । बेनिखायनो जों गोसोजोंल ' सानोब्ला जाया । खामानिखौ मोजां मावनानैबो दिन्थिनांगौ । बाथ्रा