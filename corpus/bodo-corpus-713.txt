आसामनि थागिबि मंगलीय ' फोलेरनि सुबुंफोर जेरै - डिमासा - कसारि , लालुं - कसारि , सुथिया , मरान , मटक , थिउआ बाइदि माखासे हारिफोरनि सिबिनायफ्रा बर'फोरनि सिबिनायजों माखासे गोरोबथा दं । बबेखानि हिन्दु , फोलेरनि फुजा आरि होनाय एबा फोथायनायफ्राबो बर'जों गोरोबनाय दं । बेनि जाहोना लोगोसे राइजो जानायखाय बिसोरनि गेजेराव फुजा फारबन होनाय सर'फ्रा एसे गोरोबो । नायनो गोनांदि आसामाव मंगलीय ' फोलेरनि माखासे फोथायनायजों आर्य समाजनि दोहोरोम फोथायनाया गोरोबलायो । बेनि जाहोना आर्य आरो किरात थामहिनबा मंगलीय ' फोलेरनि गेजेराव जयै थालायनाय निफ्रायबो जानो हागौ । 
 बर'फ्रा मोनथिस ' हायि समनिफ्रायनो बाथौ दोहोरोमखौ फुजिबोदों । सिजौ गुदियाव बान्दोबा बानजों खानाय सिजौ सेराव थुलसि जात्रासि गायनानै आलारि बाथि ( गासा ) सावनानै फुजिबोदों बोराइ बाथौखौ । सिजौ गुदियाव फुजिनायानो जाथों एबा बोराइ बाथौखौ सोरजिगिरि महरै सिजौ ( सि = आत्मा , जौ = गोजौ = बयनिफ्राय जौसिन गोहो गोरा सुबुं सोरजिगिरिखौ बर'फ्रा बाथौ महरै सिबियो ) खौ symbol लानानै फुजिनायानो जाथों बेखौ आर्यफ्रा सिबानो बाथौ , बाथौआनो महादेब होन्नानै माखासे बर'फोरखौ गाव दोहोरोमनि फारसिं बोबोनो नागिरनाय नुनो मोनो । बेयाव आर्य फोलेरनि सिबिनाय आरो फोथायनायखौ बर'फोरनि सायाव गोहोम खोख्लैनो नागिरनाय होन्नानै बुंजायो । बे बिथिङाव नबीन ब्रह्मारिनि बाथौ दोहोरोमनि Philosophy खौ मोजाङै नायब्ला हमनो हायो । बेखौ सानोब्ला आर्य हारिनि सुबुंफ्रा बाथौ सिबियारिनि गोसोखौ सिबिनाय आरो फोथायना बुब्लियाव Intermingling खालामनाय नुनो मोनो । थामहिनबा गावसोरनि फारसिं फेलेमबोनो नाजानाया नुजाथियो । 
 गेइट ( Gaite ) साइहेबआ गावनि Religious ideas of some of the Animistic Tribes of Bengal ( Census of India ) आव लिरदों - - " बेंगलनि दिमाल हारिफोरनि मेच ( बर नेपालाव थानाय बर'फ्रा मेचि दैमा सेराव थानायखाय मेच होन्नानै मोनथिजानाय । गुरुदेब कालीचरणनि बिफा कौला मेच आबो बै फोलेरनि जानो हागौ । ) बर'फ्राबो जर - फुजा खालामग्रामोन । बिसोर गावसोरखौनो सिब फोलेरनि हिन्दु होनोमोन । आरो बाथौ मुंनि सिबखो आरो बोरलि खुंग्री मुंनि सिबनि हिनजाव कालीखौ फुजा खालामो । 
अग्णि आ मेचफ्रा सिबनो मैसो , बोरमा , फारोव बुलि होनायमोन आरो कालिवो अमा , दाव आरो बोरमा होनायमोन । जाति मेचफ्रा गासैखौबो सानै मोदायनो होनायमोन । " शंकरदेबआ बैष्णब दोहोरोम फोसावनाय सिगां बुलि होनाय नेमादि दंमोन - - बेखौ रामानन्दद्विजआ गुरुचरितआव लिरदों । 
 नुपुजे हरिक नकरय हरि कर्म्म । 
 भैरबक पुजे मात्र बुलि श्रेष्ट धर्म्म॥ 
 कुर्म्म छागलुर तेज बराया आगत । 
 प्रसाद बुलिया पिये हुया उनमन्त॥
 बोयावबो भैरबखौ बोरमा होनानै फुजिनायनि बाथ्राखौ बुंनाय जादों । बुलि होनाय नेमा जोंनि बाथौ सिबिसुलाफोरनि गेजेराव गोदो गोदायनिफ्रायनो फैखादों । दासिमबो बर'नि गेजेराव सालामे होनाय , बेमार आजार जाब्ला दाव - अमा , बोरमा , फारेव लुजानाय नेमा दं । 
 खेरायाथ ' दंखासै । फारसेथिं पुण्डितफ्रा बुंदोंदि बैदिक दोहोरोमनि सायाव थागिबि सुबुंफोरनि दोहोरोम तन्त्र - मनत्रनि गोहोमाव तान्त्रिक थामहिन्बा मोनथोर गोरोंनि जोनोम जादों । गोनाङै सा - सानजा भारत - आसाम आरो बेंगलाव तन्त्र - मोनथोर आरो शाक्ट ( बुलि होग्रा ) दोहोरोमनि जोनोम जादों होन्नानै पुण्डितफ्रा बुंदों । बे मोन्नै हादद बेंगल - आसामाव थागिबि सुबुङा मंगलीय फोलेरनि बर'फ्रानो दंमोन । बेनि फारसिं नोजोर होयोब्ला बर'फोरखौ मोनथोर रोंगौमोन होन्नानै सानजाथावो । जि - 