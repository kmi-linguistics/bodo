सराइबिल । बर ' हारिनि हारिमु , फालांगियारि जायगानि थाखै मुंदांखा । दानि सराइबिल सोदोबा बर ' रावनि " साराय बिलो " सोदोबनिफ्राय फैदों । गोदो गोदाय बबेबा मोनसे मुगायाव बे जायगाया रोजा हाग्राबारिजों बुंफबना दंमोन । बै समनिनो बबेबा मोनसे मुगायाव जानाली दैसाया बे जायगायाव मोनसे सारायबादि बिलो सोमजिहोदोंमोन । दैमा दैसाफोरा सम सम गावनि गुबै दै दाहार लामाखौ नागारनानै गुबुन जायगाजों बोहैलाङो । जानाली दैसायाबो गावनि गुबै लामाखौ नागारनानै गुबुन लामाजों बोहैलांदोंमोन । दासिमबो जों नुनो मोनो जानालि दैसाया सराइबिल गामि साहा सीमायाव खंनै गावस्रानानै खंसेया सानजाथिं बोहैलांदों आरो गंसेया सोनाबजों बोहैनानै खोलाहा बोहैलांदों । सोनाबजों बोहैबोनाय दै नालायाव मोनसे " नावसाली' होन्नाय दैखं दंमोन । बे नावसालीनिफ्राय दैसाया सानजाहा मोखां जानानै बोहैदों आरो ससे बोहैनानै साहा मोखां जानानै जानाली दैसाजों लोगो लाफिननानै सानजाहा बोहैलांदों । मिथिंगानि सोलाय सोल ' नेमजों जानालि दैसानि दै लामायाबो सोलाय सोल ' जादों । सोनाबथिङै बोहैनाय दै नालाया लासै लासै रानथेलांदों आरो मोनसे गिदिर बिलो सोमजिहोदों । बे बिलोनि महरानो साराय बादिमोन । बिनिखायनो जायगानि मुङाबो जायासै सारायबिलो । जानाली दैसाया बे बिलोखौ बोसोरे बोसोरे फबबोनो