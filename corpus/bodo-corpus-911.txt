बाइदि जाथाय , थासारि आरो न'खरनि बिथिं सोरजिदों । एक्स ' बुदां , नाफाम दुगा बाइदि देवानि एबा घटकनि मिनिथावा बोराबथावा आखल , आव - फाव , हाबा - हुखा मावग्रा जोंनि समाजाव दं आरो बिसोर बादि सुबुंनि थाखाय बाइदि जेंना जेंगोना एबा जाथाय जाफ्लायो बे फावथायाव होनाय मोसानाय , मुसुरनाय , इंराजी राव बाहाइनायनि सेर - सेर मिथिहोनाय , रंजानाय , जंखाइनाय आरो राव दान्थेलाइनाय नुथाइनि गेजेरजों खहाब गोनां खालामदों । नाफाथीनि फिसाजो गइस्रीखौ नायनो थांनायाव गाम्बीरलाल बायदि देलामांग्रा सेंग्रा आरो रोङाफ्रामा नंनाइनिनङैनि इंराजिआव बुंनाय , फाल'गय , एक्सबुदां , नाफामदुगा आरो थेबगां मोननि बादिआखल सोरजिनानै सम - सम twist dance होनाय , गम्बीरलालनि मोदोमाव सेलेमाला मानखोनायाव बारद्ल - बारद्लि खालामदों होन्ना नाफाथिखौ बुजाइनो नाजानाइनि गेजेरजों मिनिहोनाय , फालगयनि खुगानिफ्राय नंगौ - नंगौ , लेबार , उमेसन इमेसन होन्नाय बुंथानि गेजेरजों हिउमार एबा फेस्ला बुंना रंजाहोदों । फावथाइनि थासारिआ थिखिनि फार्से जौगा लांब्ला गोबां राव बिदान्थेनि उनाव फालगय आरो गमबीरलालजों नारख्रां - नारसि खमलाइनाय । एक्स ' बुदांआ गारलाबेत आरो नाफाम दुगाआ बथल लाना बुज्लाइनाय नुथाया आरोबाव मिनिथाव जादों । जोबनाय फारसे थेबगांआ गइस्रीनि उदैआव गावजोंनि already advance booking होननाय बाथ्राखौ गम्बीरलाल आरो फालगयआ मिथिनानै ( नार्भाष जानानै ) फिथ गोग्लैयो आरो थेबगांनि दैसारस्रिनाय गिसिब सिबना होनायाव हुस फैयो आरो बिसोर रां लाखानाय एबा गुस जानाय रांखौ दाबो गोबाफिननांगोन , थुफि गोजाफोर एबा फुलिसफरखौबो दानो लिंहरनो हागौ होन्ना खारखोमा लाङो गोख्रैनो । बुंनो थाङोब्ला दिन्थिगासे हिन्जाव नाइनो थांनाय फावथाइ आ जागाइजेननाइनिफ्राय जोबजासिम मिनिनानै उदै बिगुर सालाइनाय गांसे फावथाइ । मनरन्जन लाहारीनि भवथिना सान्थौ - मनरनजन लाहारीनि भावथिना सान्थौ ( A Treatise on Dramaturgy ) आ इंराजी 2000 इं माइथायाव साफायनाय महर नुजादों । बे बिजाब सोरजिनायनि सोमोन्दै बिथांङा गावनि राइफोरनायाव एरै बुदों - भावथिना सान्थौखौ 1979 - 80 नि गेजेराव रनसाइनाय जादोंमोन । बे बिजाबाव भावथिनानि Art नि सोमोन्दै गोथौयै गुवारै सानरायनाय जादों । भावथिना रनसाइनायाव माखासे एंगारजायै खान्थि दं । बेफोर खान्थिजों भावथिनाखौ लिरब्लासो भावथिना जायो । बे बिजाबखौ साखा - फारा खालामनायाव माखासे मुंदांखा लिरगिरि आरो बिजिरगिरिफोरनि बिजाबनि हेफाजाब लानाय जादों । इंराजी , ग्रिक , संस्कृत आरो गोजाम भारतनि " नात्य सास्त्र " निफ्राय दलामैनो हेफाजाब लानाय जादों । बर ' थुनलाइयाव बेबादि बिजाबनि आंखालखाय बे खहाखौ फावथिना सान्थौजों आबुं खालामनो नाजानाय जादों । आंनि बे नाजानाया बर ' थुनलाइयाव माबाफोर बिहोमा होगोन होन्ना अां मिजिं लाबाय । गोजौआव दैखांनाय लाहारि नि राइफोरनायनिफ्राय भावथिना सान्थौ सोरजिनायनि थांखिखौ मिथिनो मोननाय जायो । बेनि अनगायैबो बे बिजाबआव " भावथिनानि बेखेवफा " , गुबुन गुबुन मुगायाव भावथिनानि गुबुन गुबुन बेखेवफा । भावथिनानि महर , आयदा , सुजुथि , हाबा , आखल दानाय , देहा तथ्व ( Psychology ) , आलाप , भावथिना हारि , ट्रेजिदिनि सान्थौ , बाहागोआवनो 17 सकाबादीयाव ट्रेजिदि