टावननिफ्राय आइ अनुप्रभा लाहननि न'या 8 किलमिटार दंबावो उनाव मइयनगुरि गामिनि गोदो गुरुदेब कालिचरण ब्रह्म गाइसन लांनाय ब्रह्म मन्दिरनि गेदखौ मोनहैनानै बे मन्दिरनि पुजारिखौ लाफानानै औगुरि गामिनि आइ अनुप्रभानि देरायाव सौहैयो अब्ला आइ अनुप्रभाया गावनि देरायावनो थानो जानो लोंनो हरनै सानचे थानो होयो । आइहा न'यावनो सुन्दर गोदान गंसे ब्रह्म मन्दिर दं । हरसे थानानै अखानायै फुंनि 9 बाजियाव बे आइनि मन्दिरयावनो दावबायारीफोरखौ जयै लाफानानै हुम जैगो होयो । हुम जैगोखौ दैदेनो मनरन्जन ब्रह्म बाबाया । 
 बिनि उनाव औगुरि आरो मइयनगुरि गामि दरथामसोनि ब्रह्म सिबियारि राइजो राजा आइ बाबा मोनजों 14 तारिख 1 रिंगाराव मइयनगुरि गामिनि दहम ब्रह्म मन्दिरयाव , जिराय सालियाव जिरायनानै थानाय आइबाबा मोननि गेजेराव नुजाहैयो । नाथाय नुजा हैनाया दिरि जानाय लाय फुंनिफ्रायनो नेबाय थानानै खाइसेबा आइ बाबा मोनहा न'याव थांफिनो आरो माखासे नेथाबनानै थानाय आइ बाबा मोनहाबो गोसोयाव दुखु मोन्दोंमोन । उनावहाय प्रसार संसतनि बाबा मोनहा बुजाय आजाय धोरोम सावराय मेलखौ दैदेननो आखायाव लायो । मइयनगुरि गामिनि ब्रह्म आश्रमनि आफादगिरि बे बाबानि मुंखौ फोरमाइनो अां हायाखिसै निमाहा होदो । बे समाव बिथाङा धोरोम सावराय मेलनि आफादगिरि महरै मेलखो दैनिननो आखायावलायो मेलनि थांखिखौ बेखोयो मुस्री बुहमदेब नार्जारी बाबाया , मेलयाव ब्रह्म धोरोमनि बुंनांगौ बाथ्राफोरखौ बुजायो मनरन्जन ब्रह्म बाबा रामेसर ब्रह्म बाबा , तरनि बसुमतारि बाबा , कार्तिक बर ' बाबा आरो सणाराम ब्रह्म बाबा मोनहा । 
 ब्रह्म घोरोमनि सास्त्रफोरखौ बुंफुंनायाव राइजो राजा आइ बाबामोनहा गोबां मिथिनो लुबैनाय बाथ्राफोरखौ सोंनाय फिननाय जालायो , संखरि धोरोम आरो ब्रह्म धोरोमया मा फाराख बे बाथ्राफोरखौबो सोंनो हमो उनावहाय बाबा रामेसर ब्रह्मया ब्रह्म धोरोमनि 6था बिजाबनि बाथ्राफोरखौ जखालामनानै इंराजी , हिन्दि , संस्कृत रावजों ब्रह्म तद्दनि बाथ्राफोरखौ बुजायो । अब्ला धोरोम सावराय मेलनि आइ बाबा मोनहा सिरिश्राय खोनासंबाय थायो । बिनि उनाव बेलासिनि जैगोखौ 5 रिंगायाव होनाय जायो । जैगोखौ दैदेनदोंमोन प्रसार संसतनिनो लेङाइ आफादगिरि मनरन्जन ब्रह्म बाबाया । 
 जैगो होखांनायनि 6 बाजि समाव राइजो राजा - आइ बाबा मोनहा आश्रामावनो ओंखाम जालायनाइनि थागथियारि खालामो आरो राइजो राजा आइ आरो बाबामोनहा आद्राजानानै थानाय मेलखौ खुंफिन बावनो हांख्रायो बे समाव मेलनि आफादगिरिया मेलखौ खुंफिन्नो आखायाव लायो । दानिया धोरोम सावराय मेलाव ब्रह्म धोरोम भक्तफोरा बेबहारिक आरो पुरमर्तिकया मा बादि जानांगौ । बिनि सोमोन्दै बुजायो गुवाहातीनि कार्तिक बर बाबाया । लाइमोन आफाद आरो आइजो आफादफोरनि कामानिया मा , मा , बेखौ बुजायो गलाघाटनि सणाराम ब्रह्म बाबाया । 
 बिनि उनाव जोबथारनायाव ब्रह्म धोरोमनि सास्त्रफोरखौ बुंबावो आरो बेमार आजार जानो हाया बिनि राहाफोरखौ प्रानायाम जगासन बेयामजों रैखा खालामनो हायो लोगोसेयै बाबाया मोनफा मोननै प्रानायाम बेयाम प्रेक्तिकेलबो खालामनानै आइ बाबामोननि सिगाङाव दिन्थिदों । बे बाबानि मुङानो जादों भैरब खुन्दनि मुस्री तरनि बसुमतारी , राइजो राजा आइ बाबा मोनहा बेसमाव महित्र गोसो सुदेमजों खोनासंदोंमोन । 
 उनावहाय राइजो राजा आइ बाबा मोनहा