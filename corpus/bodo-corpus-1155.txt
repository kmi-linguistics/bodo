लथागदुफा : ए बिदिसो बुङो । [ हांमा सुरो आरो गंहाबना मैगं सायो ] जावजें : आइयै , नोंसोर आंखौ बबे हाग्रामानिफ्राइ मोनबोनाय आइयै ? लथादुफा : मा हाग्रामामोन नोमफाआसो मिथिगौ फिसा । अां मिथिलाय लाङा । हायेन राइजोनि मा हाग्रामामोनथाय । जावजें : मानो थांनायमोन नोंसोरलाय हायेनआवलाय ? लथादुफा : नोमफाआ सान्थ्रि हान्जाजों भुटान राइजोनि सिमा नाइगिदिंहैदोंमोन । नोमफाजों लोगोसे अांबो थांफादोंमोन । जावजें ! नों दामायनि मानो बे बाथ्राखौल ' सोंबाय थायो ? नोंहा मा जादों ? जावजें : आइयै , आंनाव बे मोनसे सोंलुआल ' जाखांफैबाय थायो - सोरमोन आंनि आइ आफा । बिसोर दा दंना गैला । अां मानो हाग्राबारियाव थाफैनांनायमोन बाइदि बाइदि । लथादुफा : दे फिसा , देनां नों सेंग्रा देरब्ला हायेनाव थांनानै उदिस लाहै । सेंग्रा देरब्ला सिफाइनि गेदेर हाबा मावब्ला नों हायेनाव थांना संना ला । जावजें : आइयै , आंखौ राजाआ माब्ला लांनो फैगोन ? लथादुफा : राजाया नोंखौ लांनो ? सोर बुंनाय ? जावजें : माथो थान्दै थिनहरना अांखौ लांनो नागिरबाय थायोनो ? लथादुफा : बिनि सोमोन्दै नोमफायासो मिथिगौ फिसा । अां मोजाङै मिथिया । लांनो फैमारोब्ला नों थांनोसै ? जावजें : औ । लथादुफा : मानो ? जावजें : मानोथो अांजों रावबो गेलेया । अांखौ रावबो सैया । राजानाव थांना आं दावहा नांनो सोलोंगोन आरो रोंखा - राखा जाब्ला हायेनाव आइ आफामोनखौ नागिरहैगोन । लथादुफा : दे । थांदो खमला फिथाया लाना फैदो । जावजें : साबगौ । [ बारिफासें गुर गुर खारलङो । ससे थांना आथिंजोंनो गराइ दाब्रायलाङो । दान्दिसे उनाव जंदादुफा हाबबोयो आरो बुरैनि खाथिआव जिरायो । बुरैआ बुङो । ] लथादुफा : देरखानाय देरखानाय फिसाखौ बोरै दरलब हगारहरनांगौ जाखौ