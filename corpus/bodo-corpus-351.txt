बेनि सानस्रिफोरखौ फोथांनानै लाखिनायासो गुबै हाबा जानांगौ । नेताजी सुभास चन्द्र बसुनि रावै " फोरोंगिरिया गंसे ममबाथि बादि जाय गावखौ गलिहोना गुबुनखौ सोरांथिं बोबोयो । " बे बाथ्राखौ नोजोर होयोब्ला नुनो मोनगोन एबा रुजुनानै नायनो हायो । बड'फाया बर'हारिनि गंसे ममबाथिनि समान जायनि गोहोनि जोंनायजों गासै बर ' हारिया थांनानै दं होनजायो । बियो गावखौ हारिनि हाबायाव गलिहोनानै जोंनो सोरां होलांबाय बेखौ मोस्लेर खालामनो नाजायोब्ला बुंस'हायै फाप जागोन । बिनि सानस्रिनि अरखौ अराय गोजोर खालामनो नाजानायासो जोंनि मावनां हाबा जागोन । बेखौ जों अरायबो फोजोंनानै लाखिबाय थानो नाजानांगोन लोगोसे फोजोंबाय थानांगोन । इयुन जोलै हान्जाया लामा लानो हायो ।