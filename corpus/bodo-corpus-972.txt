बाश्रा , ऋकबेदआव , जेनिबो गुण गोनां आरो जेरावबो आखा - फाखा जानोहाग्रा मनिचखौनो मोदाइ होन्नानै बुंदों । यजुरबेदआवबो मनिचखौनो मोदाइ बुंदों । नाथाय सामबेदआव नख'रनि बिगोमा बिफाखौ मोदाइ होन्ना बुंनाय जादों । दा नुनो मोनबायदि ऋकबेद , यजुरबेद आरो सामबेदआ मुलुगनि मनिचखौनो मोदाइ होन्नानै बुंदों । नाथाय गासै मनिचखौनो मोदाइ होन्ना बुङाखै । गासै मनिचआनो मोदाइ जानो हाया । गनायजाथाव गुण गोनां मनिचफ्रासो मोदाइ जानो हागौ होन्ना बुंलांदों । ब्रह्मा , बिष्णु आरो महेश्वरखौ मुलुगाव मनिचनि महराव दैथाय हरदोंब्लाबो , गोबां गुण आरो गोहो गोनांखायनायनो बिथांमोनआ मोदाइनि सायाव आरो अबंग'साइनिनो असेथार बाहागो होन्ना बुंजायो आरो जेब्लाबो गनायजायो । गोदो लिरना गारलांनाय दोहोरोम बिजाब फोरखौ फरायोब्ला जों मोनथिनो मोनोदि गोदोनि सुबुंसमाजआ समाजखान्थि , आसारखान्थि , दोहोरोमखान्थि , रांखान्थि , बिगियान आरो देहा फाहामनाय खान्थियाव बेसेदि दावगानायमोन , बिखौ सानबोला गोमोहाबनो गोनां जायो । गोजाम बिजाबफोरखौ फरायोबोला मोनथिनो मोनोदि - बै मुगानि सुबुंसमाजआ दिनैनि सुबुं समाजनिख्रुइ जोबोत गोजौ थाखोनिमोन होन्नानै बुंजायो । गोदोनि बै बेद लिरनाय समनिफ्रTय दाखालिसिम जोंनि बर ' माहारिनि गेजेराव लेखा गोरों सुबुंनि अन्जिमाया नांगौबाइदियै अांखालथारमोन । बेनिखायनो , बर'फोरनि मादाव मा समाजखान्थि , मा रांखान्थि , मा आसार खान्थि , मा दोहोरोम खान्थि मोनसेआबो जौगानाय गैयामोन । दिनैसो बर'फोरनि मादाव लेखा गोरों सुबुंनि अन्जिमाया बांबोनो हमदों । नाथाय नांगौबाइदियै दाबो आंखालखौ सुफुंनो हायाखै । बड़ ' समाजआ दा गोदोनिख्रुइ इसे दावगासिनबाय । बेनिखायनो , बर'नि रावआबो भारत सरकारजों गनायजाबाय । दा बड़ ' रावखौ गुवरै मुलुगनाङै फेहेरनाय आरो फोसावनाय बिबानल'सो । नाजाबाय थायोब्ला बि सिमांआबो थाबैनो सानसे जाफुंथारगोन । दिनैनि लेखागोरों बर ' सुबुंफ्रा गोदोनि ऋषिमुणिफ्रा लिरना गारलांनाय गोजाम बिजाब बेद , बेदांग , उपांग , शास्त्र , पुराण , उप - पुराण , आख्यान - उपाख्यान , काब्य - महाखाब्य बाइदि बाइदि बिजाबफोरखौ गुवारै फरायनांसिगौ । होनब्लानो बर समाजआ आरोबाव दावगाबाउगोन । गोदोग'दाय बैफोर बिजाबखौ नागिरना फरायनाया जोबोत गोब्राबमोन । आथिखालाव बुथुमनो गोर्लैं जाथारबाय । फरायनो गोसोल ' नांसिगौ । बे बिजाबफोरखौ फरायोबोला सानसुमै लेखागोरोंफ्रा बड़ ' समाजनि समाजखान्थि , आसारखान्थि , दोहोरोम खान्थिखौ फोसाबनो खाबु मोनथारगोन आरो आबुं गियानबो सोरजिना लानो हागोन । गुबैयै बड़नि बाथौ दोहोरोमखौ फेहेरनो आरो फोसावनो थि राहा - लामा मोनथारगोन । बड़ समाजखौ गेबें आरो आबुं खालामनो काबु मोनगोन । बैफोर बिजाबनिफ्राय गियान , आखु , आखल सोरजिनालाना बड़ समाजखौ बुहुमनि मादावनो सोदोमस्रि गोनां दावगालु हारि महरै बुहुम बिखायाव थि गाइसन्नो हाथारगोन । बड़'फ्रा अबंग'साइनि बरसा मोनखानाय गिबि सुबुंहारि । बिनिखायसो उनथारावब्लाबो गावनि गुबै महरखौ बाथौ दोहोरोमनि गेजेरजों सिनायथि होनो नाजाबोबाय । लासैयैब्लाबो गावनि असे आरो गुबै दोहोरोम होन्नानै सानखांनो हाबोबाय आरो गोबाना लानो हमबोबाय । बांसिनआनो दा बाथौवारि जाबोनो हमबाय । बड़'फ्रा गोदोग'दायनिफ्रायनो दोहोरोमसुलाखा । रोजा रोजा बोसोरनि आवगायनिफ्रायनो बाथौ दोहोरोमखौनो फालिबोदों आरो सिबिबोदों । फोसाबनायल - जायाखैमोन । सोरखौ फुजियोब्ला साबसिन जागोन मा बायदि आसार -खान्थिया बैनिख्रुइबो गोथारसिन जागोन