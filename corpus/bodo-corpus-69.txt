जानो हागौ जारौ बिमाया गावनि बिमा बिफाया दुखु मोनगोन होन्ना बिसोरनि बुंनाय लेखा मावलांबाय दङ' । दसे उनाव रुबुंश्रीया गावसोरनि स्टेचनाव ओंखारबाय । बाइदि बाथ्राफोरखौ सानै सानै फैबाय गाड़िआव । गेजेर गेजेर देवालिनि फोजोंनाय म'म बाथिनि सोराङा गाड़िनि खिरखिजों आंनि मोखाङाव नांफैदों । गाड़िया गोबारै खारगासिनो । इसे उनाव आंबो जोंनि स्टेचनाव ओंखारबाय । जारौ फिसानो लाबोनाय गेलेनाय मुसुखा आरो नानि बिमानो लाबोनाय ब्लाउस गांनैखौ पलितिनाव जोथोनै लाबाय अां अब्ला समा मोनानि सनी रिंगासो जाबायमोन । हाखु - दाखु रिक्सा लाना न'फारसे फैबाय आं । नुफैबाय गेट मोखाङा खोमसि आरो टाला मारिथेनाय । दरखं मोखाङाव जरासे आलारि बाथि फोजोंनाय दङ' । " आदा जतिन , बाजैआ बहाबा जारौखौ लाना ओंखारलांदों दहायसो रागाजों । " बहाबा थांखो मिथिरोंलिया । खोमसियाव बोजों गोरोबहैखो । अांखौ खेबसेथ ' बियो फोरमायथोंमोन । मोदै ज्राम - ज्राम गदों अांहा । दानिया बहा थानो . . . . . ?