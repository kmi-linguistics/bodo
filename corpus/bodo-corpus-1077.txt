5 ) गुरु , अजा , दौरि , दौदिनीआ फोसाबनाय खान्थिखौ आजावनाय : - सिगाङावनो बाथौ दोहोरोमनि गेजेराव गोबां गुरु , अजा , दौरि , दौदिनीआनो दुलाराइ बाथौ दोहोरोमारि गौथुमनि माखासे सोदांनाय खान्थि , आसार , बोसोन , दोहोरोमखान्थिखौ गोसोजों बराइना लानो हायाखै जाइनि थाखाइ बेफोर नेमखान्थिखौ मावफुंनायाव मैखोम गुदि बाथौ सिबियारि गामि एबा हालामाव जाइगा लायै जाइगा हेंथा सोमजिनाय जोंनि नोजोराव गोग्लैदों । बेवनो बे बाथ्राखौ जों रोखायै फोरमायनाया गाहाम जागोन दि जोंनि बर ' राइजो जाबोनाय एबा जिउ दैदेननायाव गोदोनिफ्राइनो बाथौ दोहोरोमनि गोहोम दं बुंनो थाङोब्ला बर'फोरनि गोबाङानो बाथौ सिबियारि आरो बइनावबो गोजाम एबा गोदान खान्थिजों गोरोबहोना दुमनाय बाथौसालि आरो लुनाय बाथौसालि दं । बेवनो माखासे गुरु , अजा , दौरि , दौदिनि आरो बाथौ सिबियारिआनो सोंनाय लाबोनो हागौ एबा सम सम सोंनायबो सिखारो होन्ना जों मिथिगौ जों गोदोनिफ्राइनो बाथौ सिबियारि , जोंनाव बाथौ दुमनाय दं - बिदिब्ला मानोथो बाथौ आफाद ? बिदिब्ला दुलाराइ बाथौ दोहोरोमारि गौथुमखौ मानो नांगौ ? नाथाइ बेनि फिन्नायखौ जों ओरै होनो हायोदि - बेले - बेजे , आलाइजाब्रे , फाख्रा - सिख्रा महर लानाय अांगो बाथौ दोहोरोमखौ फोसाबनो , फोगोमनो , फेहेरनो , फोसावनो थाखाइनो दुलाराइ बाथौ दोहोरोमारि गौथुमनि गोनांथि दं । जोंनिफ्राइ बारि बारलांनाय एबा सिमा बारलांनायखौ होबथानो आरो बजबनो थाखाइनो दुलाराइ बाथौ दोहोरोमारि गौथुमनि गोनांथि दं । गुबुन गुबुन गुरु , अजा , दौरि , दौदिनि खौसे लोगो नांनानैनो बाथौ दोहोरोमखौ फोथांना , फोजाखांना आरो जौगाखांहोनो हमथाना लानांगोन । मानोना मिथिगोरों , एबा जानागुरु , अजा , दौरि , दौदिनिआनो बाथौ दोहोरोमखौ रैखा खालामबोदों , फोथांना लाखिदों आरो फोसावबोदों । नाथाइ बे रैखा