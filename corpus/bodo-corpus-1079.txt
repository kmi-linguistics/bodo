फोसावनायनि राहा लानांगौ । बे बाथ्राआबो जोंहा रोखा जानांगौ दि बोराइ बाथौ सोर , बाथौ बोरायआ सोर , बाथौनि ओंथिआ मा , बाथौनि खुनथिया महरै जायगा मोन्नाया सोर सोर , बिसोरनि बिबानआ मा बेफोर बाथ्राखौ मोजाङै आरो रोखायै गौथुमनि फोसावगिरि एबा बाथौ गुरु , आसारि , गोथारि , दौरि आरो दौरिफोरनि गेजेरजों फोरोंनाय , बुजाइनाय आरो मिथिहोनायनि राहा लानांगौ । बेनि थाखाइ गौथुमनि दैदेनगिरि आरो बाथौगुरु , आसारि , गोथारि , दौरि , दौसिफोरनि गेजेराव सम सम फोरोंथाइ ( Training ) नि राहा लानांगौ । बुहुमनि गुबुन जौगानाय आरो गोबाङैनो फोसावजानाय दोहोरोमनि गेजेराव बाथौ दोहोरोमाबो मोनसे जौगा दोहोरोम , बे दोहोरोमावबो बुहुमारि सैथो ( Universal truth ) , बिदा - बिफं सानस्रि ( Universal brother - hood ) , फोथाइनायनि बिथा ( Basis of faith ) , अनलाइनाय , सहाइनाय , खौसे गोजोननि राहा दं बेफोरखौ दोहोरोम फोथाइग्रा आरो सिबिग्रानि गेजेराव मिथिहोनो आरो फोसावनो हायोब्ला अांगो बाथौ दोहोरोमखौ नागारनानै गुबुन दोहोरोमाव बारस्लाइनायखौ होबथानो हागोन । 8 ) बाथौ दोहोरोमनि गुबुन गुबुन दालाइ - दासानि सिबियारिफोरखौ खौसे खालामनायनि गोनांथि : - आंगो बाथौ दोहोरोमखौ नागारना गुबुन गुबुन दालाइ - दासा बाथौनि गुरु , फोसावगिरि । दैदेनगिरिफोरखौ लाना दुलाराइ बाथौ दोहोरोमारि गौथुमआ सम सम सावराइमा जथुम , बिजिरनाय , बेंखन जथुमनि राहा लानांगौ । लोगोसे गुबुन दोहोरोमारि गौथुम , दालाइ - दासा बाथौ आफादनि सानस्रि , थाथौ , सानथौनि सायाव बिजिरनाय , गोथौ - सोलों - फराइनाय ( study ) नि राहा लानायनि गेजेरजों गाहाम सोमोन्दो , फोथाइलाइनाय , बराइलाइनायनि राहा लानांगौ । अब्ला माखासे दालाइ - दासा बाथौ आफादनि गुरु , दैदेनगिरिनि थार नोजोर , थांखि , मावफारि , आखु - आखलआबो रोखा