संकरदेब कला निकेतन स्कुल , हाइ माद्रासा मुसलिम स्कुल , गुबुन सुबुंफोरा माबाइदि गाव गावनि जाति माहारिखौ भुमाव मिथिसार होनो नाजादों जोंबो थिग बेबाइदि भुमाव मिथिसारजानो थाखाय गुरुदेब कालिचरण ब्रह्म आफाया जोंनि बर सुबुंखौ रैखा खालाम लांदोंबोला जों बर ' सुबुङा ब्रह्म धोरोमखौ खौसेयै सिबिनानै गुरुदेबनि नामै मदेल स्कुलफोर फसंनानै गोदानै सिखा होनानै फोरोंनानै रोंगिरि जायोब्ला थारै गुरुदेबनि फिलसफियाव थालांनाय बाखि खामानिफ्रा बर ' सुबुंनि मोन्थायफोरखौ जफुंसार होनो हागोन निसय अब्ला जों बर ' सुबुङा राव थुनलाइजों लोगोसे गेरेमसा हादरबो दानो हागोन । बे सुंद ' बिबुंथिगिरिनि मुङा मुश्री खुक्राचार्ज ब्रह्म ककराझार दतमानि । उनाव हाय बे स्कुलनि मेलया जोबनाय लोगो लोगो प्रसार संसतनि आफादागरि बाबा जगेसर ब्रह्मखौ दावबायारिया लोगोयाव लाफानानै अदालगुरी जिलायाव 18 तारिख 2 रिंगायाव दावबायारिफोरा दावबाय लाङो । 18 तारिख 2 रिंगायाव गहपुर दैमालु सेन्तारनिफ्राय अदालगुरि जिलानि बैग्रिगुरि खाथि काजिया गामियाव मोनाबिलि 7 रिंगायाव सौहैयो । अब्ला बे समाव अदालगुरि जिला ब्रह्म धोरोम लाइमोन आफातनि कनफारेन्स सोलिगासिनो दंमोन । प्रसार संसतनि दावबायारिफोरखौ बे कनफरेन्स थिलियावनो बाबा बिराज महन ब्रह्म , बाबा खरगेसर ब्रह्म , बाबा मुश्री पतेन्द्र नाथ ब्रह्म आरो लाइमोन आफादनि आफादगिरि नेहाथारि आइ बाबामोनहा जयै प्रसार संसतनि दावबायारि बाबामोनखौ बरायो आरो थानो जानो जोथोनै जाइगा होयो । उनावहाय मोनाबिलिनि अखन्द हुम जैगो होनाय समाव लाइमोन आफादनि आइ बाबामोनजों दावबायारि बाबामोनहाबो बाहागो लाफायो । लाइमोन आफादनि गोबां आइ बाबा मोनहा नुजानो हानायाव आरो लाइमोन आफादनि सेंग्रासा समनि पुरहित दैदेननाइयाव गोजोनथाव मेहेर गोनांयै जैगोखौ खुंफुंयो । दानिया अखानाइयै 19 तारिख दिनाव लाइमोन आफादनि आइबाबा आरो प्रसार संसतनि जुथायै गेवलां मेल जायो । मेलनि आफादगिरिया प्रसार संसतनि आफादगिरि मुश्री जगेसर ब्रह्म बाबा । बे मेलयाव बुंथिगिरि हिसाबै प्रसार संसतनिफ्राय आसार्ज बाबा सणाराम ब्रह्म , गलाघात ; कार्तिक बर' , गुवाहाटि आरो धोरोमनि तद्दफोरखौ आरो जगासन प्रानायाम बेयाम खालामोब्ला बेमार - आजार जानायखौ होस्रांनो हायो बिनि ब्रह्म धोरोमजों लोब्बाथाफानाय जगासन बेयाम प्रेक्तिकेलनि बाथ्राखौ गेवलां मेलनि गेजेराव बिबुंसारो बि बाबानि मुङा मुश्री तरनि बसुमतारि , भोरब खुन्दनि । गेवलां मेल जोबनाइनि उनाव अदालगुरि जिला लाइमोन आफादनि आइ बाबामोनजों आरो मुश्री बिराज बाबा , मुश्री खरगेसर ब्रह्म , मुश्री पतेन्द ब्रह्म बाबा मोनजों बिदाय लानानै बागसा जिलानि मागुरमारि हालामाव बेलासि समाव दावबायारिया दावबाय लाङो । बागसा जिला - तारिख - मागुरमारि 20 , जाब्रांपारा 20 , तामुलपुर 21 , मचलपुर 21 , बाजिगाव 22 , सिरां जिला - बागानपारा 23 निसिमा आमथेखा 24 काजलगाव 25