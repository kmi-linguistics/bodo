खालामबोदों । जोंहा धोरोमजों हारिजों राव थुनलाइजों आसारखान्थिजों गोथौ सोमोन्दो दंलायो । ओंखायनो धोरोमा थायोब्लासो राव थुनलाइआ थांगोन खाम जथा सिफुंनि देंखोआ बर ' गामिआव मिलौदोयै धोरोमनि गेजेरजोंसो रिंखांबाय थागोन । 
 बिनिखायनो राइजो राजाफोर दायना - दायनि सान्नाया गोसोनि बिजादसो । नोंथांमोनहा दिनै साननो हागौ न ' बां बुसिनानै बिथां लखब अजाखौ होखारनो हाबाय गाबोन फिन नोंथांमोन गेजेरावनो सोरबा बे जुलुमावनो गोग्लैबावयोब्ला बेनि बेबस्थाखौ मा खालामगोन ? जाखागोन जेहेतु दायना फोथायनाया जोंनि गोसोआव दं । 
 बिथां नेहाथारीनि बाथ्रा बुंनायाव गावबुरा सिखारनानै बुंबाय - 
 : अांनि नोजोरावबो बिथां लखब अजाखौ साय सालामि होनाय गारजा हानायफ्रावल ' नुनायनि अनगा गुबुन खामानि मावनाय नुफेरबोआखै नुफेरनायालाय । दे , बे खनसेखौ बिथांखौ कनसिदार ( निमाहा ) होनायनि गेजेरजों दोनथ'दिनि नामा राइजोफोर ? 
 : दे जाथोंसै । 
 : गोबाङानो जयै होनबाय , ब्लद ब्लादबो थांबाय , सोरबा सोरबा बुंलांबाय - 
 : खेबसे प्रमान मोनबावब्ला हले रैखा गैलालै रुवा मोनामसु होनायावसो दं । 
 अां सानबाय , मालायनि खर'नि जेंसि बोखारनो थांब्ला गावनि खर'आवसो जेंसि नांफैयो , मालायनि आथिंनि सु बोखारनो थांब्ला गावनि आथिंआवसो सु हाबो । बे बर ' हारियाव माब्लादि थार मोन्दांथिनि सिन्थाया हाबनानै गावखौ आरो गुबुनखौ सिनायनो रोंगोन । 
 बाइदि बाइदि सानफुबाय थानाय समावनो मेलाव रावबो गैलामोन । ABSU नि नेहाथारी बाबुवा आंनि खाथिआव फैनानै बुंफैबाय । 
 : " नों अजा गानायखौ गारदो आदै , मावनानै जादो । " आखाइ फारनै खबजबनानै खुलुमनाय जासियो अां नेहाथारी बाबुनो मानिनाय इसाराजों । गोबां दुखुजों आंबो लखब लखब न'फारसे फैनानै जेब्ला सिथ्ला मोनो अब्ला बुरिया बुंबाय - दानिया जाबावदो बोराइ , जौ गोरानजों अमा बेदद गोरान ।'