थांनानै दङब्ला ( आंनि थैनाय सैनाय बि - 11 ) थारैनो " आंनि थैनाय सैनाय " खन्थाय सैनाय खन्थाइआ सुरुथ नार्जारिनि आबुं जाफुंसार मन'लग खन्थाइ । मख'नो गोनांदि बे खन्थाइयाव गोदान सैनाय फुंखानि अनगायैबो गथ' , फुंखानि बिबानाव आखु एबा आखल ( character ) दं जायफोरानो खन्थाइगिरिनि बुंनायखौ खोनासंदों । मन'लग खन्थाइयाव सासेनिख्रुइ बारा सुबुंजों रायज्लायनाय थानो हागौ । गुरुनो मोनसे प्रबसन : अनजालु प्रबननो खन्थाइयाबो सुरथ नारजारिनि दोंसे Partial मन'लग खन्थाइ । बर ' माहारिनि जाफ्लेबाय थानाय , सोलिबायथानाय बाइदिसिना गाज्रि जाथाइखौ खन्थाइगिरिबादि गोरों गोरा सुबुंफोरा नोजोर होगासिनो दं । नोजोर होनायबादिल'सो जादों खुगाजों गोरोन्थिखौ नुनानैबो दंफां मुराबादि राव गैया फाव गैया बबा जानानै थानादों । गोसोनि बाथ्रा गोसो सिङावनो लाखिनो नाजादों । मानोना गोरोन्थिखौ गोरोन्थि होन्नो हाया , होनना लाब्लाबो खैफोद , गावनि बेसेन गोनां जिउखौ emotional हारि सिबिग्राफोरनि आखायाव Surrender खालामनायसो जायो । बुङैयानो साबसिन । खायफा खायफा हारि सिबिग्राफोरा हारि सिबिनायनि मुङाव AK - 47 नि गुलिजों मान बावजानायाबो गोदान बाथ्रा नङा बेफोरखौ नुनानै Master Race दानो नागिरग्रा बर'फोरखौ मा बुंगोन मा मागोन जादों खन्थाइगिरिया । नाथाय बिथांनियाव लासै लासै बेफोर गिनाय , संखिनाय गैया जालाङो । बेफोर बाथ्राखौनो जेब्ला बिदा ब्रजेन आरो अन्जुमोना सोलोंसा प्रबननो गासै बाथाखौनो जेबो दोनखोमायालासे फोरमायनो नाजादों एरै - नोंनि गुरु दक्षिना महरै अांनो बावहरनाय AK - 47आ जेबो ओंथि गैया जेराव जों नुबाय बर'नि सोमावसारनायनि Jurisdiction आ दासान्दि गावजों गाव बुथारलायनायल' । असमिया थुनलाइ द्रामातिक मन'लग सानस्रिथानाय खन्थाइ गोबां दंसै । देब कान्त बरुवानि लाचित फुकन खन्थाइ आसामनि सुबुंनि हालोदखौ लानानै सुजुनाय - ( Assamese Script paragraph ) बे खन्थाइआ फुरा फुरियै मन'लग नङाब्लाबो बर ' माहारिनो मोनसे lesson होनो हानाय फोरमायलु खन्थाइ । खन्थाइगिरिया हारि माहारिनि खामानि मावबोनाय गोखा - गोदै रोंमोन्थायखौ गोसोआव लाखिनानै लाथा खाहोनानै गुबुन महर लाहोनो गोसो जायाखै । बेखायनो खन्थाइगिरिया गोसो गोरबोनि मोनदांथिफोरखौ