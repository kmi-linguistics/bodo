 ( 2 ) आयले - आख्रा सिबनाय
 ( 3 ) आग्रां – खुफ्रि सिबनाय
 ( 4 ) खैला - खोजेमा फनाय 
 ( 5 ) खाजि - सागोलाव बोनाय 
 ( 6 ) आब्ला खुंगुर – गान्दौला बोननाय
 ( 7 ) राजपुथुर – दाव थै लोंनाय 
 ( 8 ) राज खानंद्रा - खामाव बारखोनाय 
 ( 9 ) आलि मोदाय - बादालि बिरनाय 
 ( 10 ) सानजा बोरालि - गान्दौला बोननाय
 ( 11 ) आयदि बावलि - मैसो गेलेनाय
 ( 12 ) मोनासो - दै गोथार सारनाय 
 ( 13 ) बाग राजा - मोसा गेलेनाय 
 ( 14 ) बोराय बागराजा / बोरलि बुरै – मुफुर गेलेनाय
 ( 15 ) सौद्रि – नाव जावनाय 
 ( 16 ) बासमुती – गराय दाब्रायनाय 
 ( 17 ) रोनसोन्द्रि - सत्रावलि / थुंग्रि सिबनाय
 ( 18 ) जामोन बुरै - मायनाव बोखांनाय । 
 ( बुथुमनाय - ड०भुपेन नार्जारी ) 
 बाथौ दोहोरोमारि बर'फोरनि दोहोरोम सिबिनायनि बिथिङाव खेरायनि उनाव गारजा होनायखौ रायखांनो हायो । गामिनि मानसिफोरा जयै लोगो नांनानै गामिनि मोजांनि थाखाय होनाय फुजाखौनो गारजा होनाय ( फुजा ) बुंनाय जायो । गारजा होनाया अजा आरो दौरिनि हेफाजाबाव जायो । मखनो गोनांदि गारजा होनायाव सानै दौरि थायो । जेरै - गाहाय दौरि ( बर' दौरि ) आरो - फान्थल ( हारसा दौरि ) । मोदायनो बोलि बावनाय खामानिया सानै दौरिनि गेजेरजोंनो जाफुङो । गारजा सोदोबनि ओंथिखौ ड० कामेस्वर ब्रह्मया एरै बादि बुङो— It may be probable that the Garja word itself bears the meaning of expulsion ; ( Garja or Garjanai or Garnai means expulsion or discharging anything in Bodo ) and during the Garja Puja , some evil gods are expelled or discharged from the area of a village . This system of Garja Puja , where the evil gods are expelled is called bhasani or bhasainai ( floating away in the river or a stream ) . the Bodo word bhasani means to float away in the river or stream . " ( Aspects of Social customs of the Bodos , page - 74 ) 
 बिथांनि बे बिबुंथिखौ गोरोन्थि गैया होननानै गनायना लानो हाया । मानोना गारजा होनाया गारजानाय मोदाय एबा गाज्रि मोदायनि थाखायल ' होनाय नङा । बोसोरनि गासैबो गारजा होनायखौ बिजिरना नायोब्ला गारजा होनायखौ मोजां मोदायनि थाखायबो होनायखौ नुनो मोनो । जेरै - गारजा होनायनि गेजेरजोंबो मायनाव बरायनाय जायो । गाज्रि मोदाय एबा गारजानाय मोदायनो होनाय गारजाखौ जायगा लायै जायगा हामबाय गारजा , लाङामारा गारजा , संसारि गारजा , भेला हगारनाय गारजा भासानि बायदि मुङै मखनाय जायो । गारजाखौ बोसोराव खनबेसे होनाय जायो बिनि सोमोन्दै बुंनो हाया । मानोना जायगा लायै जायगा बबेबा गामियाव खनब्रै बबेबा गामियाव खननै आरो खायसे गामियाव बोसोराव खनसेलबो होनाय नुनो मोनो । 
 गरजाया गासै मोनजिदाइन रोखोमनि दङ । बेखौ बर' अजाफोरनि मोन्थोर रायनायनिफ्राय मिथिना मोनो । नायगाव बाथौ आफाद नि दोहोरोम गुरु जयनारायणा बे मोनजिदाइन रोखोमनि गारजाखौ