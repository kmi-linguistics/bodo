भारतआरि बिग्रायारि एम एन रायखौ लोगो मोनो । 1935 माइथाइयाव बियो इण्ड ' चाइनानि कमिउनिष्ट पार्टि गायसनो । 1945 माइथाइयाव बियो होखारजानाय अबस्थायाव गायसन्नाय कमिउनिष्ट भियेटनाम हायुंनि गिबि हादरगिरि सायख'जायो , आरो बेनि थिक 9 बोसोरनि उनाव माने 1954 माइथाइयाव बिनि सान्थ्रि हान्जाया भियेटनामनि हानिफ्राय फरासि कल'नियारि सान्थ्रि हान्जाखौ होखारहरनानै उदां भियेटनाम हायुं फसंनो हायो । 
 बै समाव बिनि बैसोआ 65 बोसोर । नेमबादियै बे समावनो बे गासैबो दावहा , गावनो गाव सदबनाय आरो गोजोन गैयैया जोबनांसिगोन , जागायनांसिगौमोन अराय - बिग्रायारिनि जिउनि जोबथा गोजोनलु आयदा । नाथाय बेयो जायाखिसै । फुनजिबादीनि खैसाराव बिनि हादरआ खावनै गावस्रानानै आरो मोनसे बाहागोआव रोदा सुनायसै बिदेशीनि राज । बिदेशी शासन आरो सुसिनायनिफ्राय खोला भियेटनामखौ उदां खालामनो थाखाय बियो जागायबाय मोनसे फोथायनो गोब्राब सोमोनांथाव दावहा – भियेटनामनि मुक्ति संग्राम , जायनि फुरा जोबनायखौ बियो नुलांनो मोनाखिसै । नाथाय गैथारा होनब्लाबो बियो मोनसे खोथा नुलांदों दि भियेटनामनि उदै आद्रा , लेंथिया मारिनाय आबादारि माखासेनि आखाइयाव जोबोद लासिंसिङै जेन्नांबाय मुलुगनि जारिमिननि बयनिख्रुइबो धोनि आरो गोहोगोरासिन दावहायारि गोहोआ । बेनि जाहोनआ – आमेरिकान सानथ्रि हान्जानि आखाइयाव दंमोन जोबनो गैयै राङारि गोहो आरो गिलु - बालु हाथियार– नाथाय भियेटनामनि मुक्ति हान्जानि आखाइयाव दंमोन फेजेन्नो हायै आदर्शनि गोहो आरो मानसिनि मुक्ति सिमां । 
 गावनि हादरनि मानसिफोरनो आरो लोगोसे बुहुमनि बयबो बिग्रायारिफोरनो बे सिमां आरो आदर्शखौ