जेब्ला गुबुनारिनि दोहोरोम आरो हारिमुवा बारदैसिख्ला महरजों सारा आसाखौ सोमाव लांदोंमोन , बे समाव रुजुरुमु राइजो जाना थानाय दिखंखोलारि , थामहिनबा बुर्लुंबुथुरनि खोलाहानि बर'फ्रा गावनि दोहोरोम , राव आरो हारिमुखौ रैखा खालामनो थाखाय सांग्रां जाखांदोंमोन । गावनि बर ' आसारखान्थि आरो समाजारि बेंखनथि थासेयावबो गुबुनारि हार्सा गोहोम आरो फुस्लायारि बिखान्थिया बर'फोरखौबो दोहोरोम आरो हारि सिन्थाइ हगार लांहोदोंमोन । दिखंखोलारि बर ' आरो राभाफ्रा गावनि हारिनिफ्राय माबादि गुगा लांदोंमोन बेनि मेनसे नेरसोन बिष्णु प्रसाद राभानि रावै मख'नो सान्दों – सत्राधिकार सकलर प्रति प्रत्येक स्वदेश हितैषी असमीयार प्रार्थना होवा उचित – येन तेवलोके असमर राजबंशी कछारी सकलक हिन्दु धर्मत दीक्षित करिले सिहँतक कोच , मदाहि , मलीया , प्रभृति नामेरे अभिहित नकरे । तेने करिले एइ जातिर गौराव नाबाढ़ि कमिबहे । एइ बिलाक छद्म नाम दि दीक्षा दान करिले असमर एटा प्रतापि ऐतिहासिक जाति अति स'नकाले लुप्त हब आरु असमर अत्याचारि आरु अबनत जाति समूहक आन आन उन्नत जातिर लगते एके आसनत ठाइदिबलै असमर प्रत्येक राजनैतिक आरु समाज नेतासकले एतियार पराइ चेष्टा करा उचित । ताके नकरिले अबनत जातिसकलर बुकुत बिद्र'हर अग्नि ज्वलाइ आरु असंयत एटा गृह कन्दलर बाह साजि दिया हब । ( हरेश्वरि हाज'वारी - दुधनै अन्चलर आशे पाशे , 1991 , बि , 1011 ) हार्सा दोहोरोमाव दीक्षा लाहोनाय लोगो लागो मुंहारिखौ सोलायनानै गावनि गुबै हारिनिफ्राइ गुगा लांहोदोंमोन । बेसे दुखुनाथाव जाथाइ , सान्ना आगोर मोना । बेफोर बायदि थासारिनि रोबै समा अब्ला जिदाइनजौ रुग'लांनाय जोबथा सम बाहागो । 
 बार'दल समाजारि आसारखान्थिजों मिथिस'यै समनिफ्राइनो दिखंखोलारि बर'फ्रा सोद्रोम हारि हिसाबै राइजो जाबोदोंमोन । थेवबो गोजौवाव फोरमाइबोनाय गोहोमजों सेरखाय बेरखाय थानाय माखासे बर'फ्रा गुगा लांदोंमोन । जायखि जाया मानसिया गुस्लाइनो लुगैयो , जौगानो लुगैयो , गोदान सानस्रिजों गावखौनो आबुं खालामनो नागिरो । बे जाबाय जोनोमजों बोहैजानाय मानसिनि थै - मोदोमनि आखुथाइ । गोदान सानस्रिनि जुथि लानो सोर लुगैया ? नाथाय दोहोरोम लाहोनानै गोदान सानस्रिनि थेलेमा रावजों गावनि हारिनिफ्राय गुगा होनाया जेब्लायबो मुगैथाव खैसारि । नङाब्ला गोहो गोरा कोच राइजोआ मेच एबा बर ' राइजो होन्नानैसो मुंदांखा जागौमोन । देरहासाद कोच राजा बिश्वसिंह बिशु आरो गोहो गोरा दावहारु फालोनि गोरागाहाइ चिलाराय शिसु नि मोदोम उथुमाइयाव मेच एबा बर'नि असे थै थानाय बायदि सारा कोच राइजोनि नौ - नारिनि मोदोमाबोथ'मेच बर'फोरनिनो थै दङमोन । सासे बिमानिनो दोंसे उथुमाइनि फिसाफोर होन्नानै जारिमिना बिखा बुनानै बुङो । दिनै बेफोर जारिमिनखौ बुंनो गमामाइनो बिखा गावो , खुगानि रावा गोमानो नागिरो । 
 बर'हारिनि बेबादि अलखदखौ माखासे सानसुमैफ्रा सानखांदोंमोन गोसो नांहाब नांहाबनो । गामिफ्रावबो बर ' राव बुंनो बाग्रा जालांबायमोन । खायसे गिदिर गोलावफ्रा हार्सा राव बुंनानै गावखौनो रोंगौथि गोनां दिन्थिनो नाजानायबो नुदोंमोन । हार्सा खेस्रा राव , थामहिनबा हार्सा खिस्रि रावा बांसिन सोलिनो हमदोंमोन । जानो हागौ हार्सा खिस्रि रावानो बे समनि राभा आरो गुबुन रावारिफोरजों बाथ्रा फोरमायलायनायनि लिंगुवाफ्रांका । बेबादि हालोदाव गावनि बिमा रावखौ आस्लि बिस्लिनो गोमालांजानो गिनाय