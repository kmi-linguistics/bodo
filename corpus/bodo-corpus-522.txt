बर'नि गुदि धोरोमानो 'बाथौ ' हा - दै - बार - अर आरो अख्रां , मोनबा तत्तजों जथायजानाय सोदोब ' बाथौ ' बाथौआ बान्दोबा , शिजौआ गरंबा , बर'नि सिफुंआबो गुदुंबा , बर ' बोराइनि आसाराबो फंबा । ओंथि गोनां मेहेर गोनां बर'नि धोरोम बाथौ , आदि - गुदि बर ' हारिनि गुमुर हाबनानै दं ओंथि गोदो गोथौ । एंगारहाया नेवसिहाया रावबो गुबै धोरोम बर'नि बाथौ , बुहुमा जेरै दुलुर , जेरैखि जाया मानो थिक बिब्दिनो बर ' हारिनि गासैबोनि ओंथिया हाबनानै दंजोबो बाथौ धोरोमाव थुबुर ।