आरो मिथा हासिंङा लांफिनगिरिखौ फोरमायदों । फार्सेथिं जोनोम जानायनि उनाव रावबो सुबुङा बारगनो हायै मोनथाम मोनथाय सुखु - दुखु थैनायखौ बाथौ बोराइनि बिबुंथि बारिगंथामजों फोरमायदों । सिजौ दम्फांनि हा बाहागोनि दालाय - दासा थाजासिम थं थं थसेल ' खाइनो आरो बेनिफोरायनो दालाय - दासा , बिबार - बिलाइ स्रा स्रा समायना जानायखायनो बाथौआरिफोरा सासेल ' अबंलाउरिखौ फुजियो आरो गोख्रों फोथायो बेनि सोरजिनायावनो अन्नायावनो बिलाथ - लाथानि जिबजुनात - दम्फां - लाइफांनि जोनोम । ओेंखायनो आफा बोराइ बाथौया सुबुंनि अनगायैबो गावनिनो सोरजिनाय गासै जिबखौ अनसायनो बोसोन होलांदों । 
दालाय - दासा : - बे बिलाथ लाथायाव सोरजिगिरिनि बाइदि मेहेर गोनां बिखान्थिजों जिब– जुनाथ , एम्फौ - एनला , दावसिन - दावलाफोरा फोलेर बांहोयो गावनि फेलेरखौ मुलुगाव अराइ जोरथा खालामनो । बे फोलेर बांहोनायखौनो बिज्ञानाव ओरै रानदों - मोदोमजों फोलेर बांनाय , आथोनजों फोलेर बांनाय आरो आथोन नङैजों फोलेर बांनाय । सोरजिनि फोलेर बांहोनायनि इसिं गुमुरा नाथाय सोरजिगिरि इसोरनावसो । मानोना जिउनि ओंथि " सि " खौ खालि सिनि बिगोमा आफा बोराइ बाथौयाल'सो सोनो हायो । मानोना सिनि अनगायै गासैबो जिबनि ओंथिया लाथिख ' एबा हा , दै , बारयावनो गोरोबफिन्नांगोन । ओंखायनो सिजौ दंफांनि दालाय दासाया जिब बांलांनायखौ फोरमायदों । जिब फोलेर बांनाया मोनसे थाद'यै बिखान्थि आरो बेबो अराइ सैथो जिबा लाथिख'निफ्राय सोमजिनो हाया । थाखानाय जिबनि बिन्दोसे बाहागोब्लाबो जिबफोलेर बांनायाव नांथारगोन आरो बेयावनो इसोरनि " सि " नि गुमुर । बेयो जिबि बिगियानि फोरनि बिन्दो थाङै सान्दासि । बिबार -बिलाइ : - बिलाथ -लाथायाव थानाय जिब