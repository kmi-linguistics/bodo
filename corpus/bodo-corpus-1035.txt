गुमुरखौ बेखेवथि होनो बाथौ बिन्दुयाव गायसनदों । सिजौ दम्फांनि मोनफ्रोम बाहागोया मोनफा एखुथा एखुथा बेखेवथि एबा गुमुरखौ फोरमायदों । गाहायाव मोनफ्राम बाहागोनि बेखेवथिखौ सुंद'यै होनो नाजाबाय । रोदा : - दम्फांनि रोदाखौ नायोब्ला नुयो बेयो दम्फांनि मोन्नै गाहाय हाबा मावफुङो । मेनसे हाबाया गोरा हमथानानै दम्फांखौ बारहुंखा बाइदिसिना जाहोननिफ्राय बेंथानाय फार्सेथिं गुबुन मोनसेया जाबाय रोदानि हेफाजाबै हानिफ्राय दै , खनिमुवा सोबखांनानै लाइफांनि बाहागो जाइलेम ( बन्थ ) जों गुबुन अंगयाव गोसार होनाय । रोदाया अराइ सोरांनि उल्थादिग एबा खोमसि ( हासिं ) दिगाव थाङो । बेखौ नुनो मोना । बुरनानै एबा जावनानै माबे माबेजों थांदों बेखौ मोन्थि हाया । थिक बिब्दिनो इसोरखौ जों नुनोमोना अराइजोंनि नुथायनि आन्दोयाव थायो । बेखायनो इसोरखौ मोन्नायाबो गोब्राब । दोहोरोमनि गोथार खान्थिजों गोसोखौ बावसोमनानै इसोरखौ सुंग्रिब्लासो मोन्नो हायो । रोदाया जेरै सोरांनि आन्दोयाव थानानै दंफांनि गोनां आदारनि बिदान्थि ( elements ) ज'गायो इसोराबो आन्दोयाव थानानै मुलुगनि जिब - जुनातनि थांना थानायनि फुंगा आदार सिंखौ बिलाइनानै होयो । बिथ ' ( Stem ) : - बैसो जानाय सिजौ दम्फांनि हानिफ्राय दालायखानायसिम थसेल ' आरो बेयाव सु थाया । बेयो अराइ थारदि बाथौआरिफोरा रांसार , मिथाफुरि आरो हासिंनि बिगोमाखौ सासेल ' होन्नानै फुजियो । बे सासेयानो सोरजियो , सासेयानो खाङो आरो बे सासेयानो लांफिनो ओंखायनो बाथौ बोराइनि गियानाव बुंदों - " . . रांरासि , गोहोरासि , मिथा हासिं सासेयानो साथाम , फानसेयानो फानथाम बारि गंथाम . . . " रांरासिया सोरजिगिरि , गोहो रासिया फालिगिरि