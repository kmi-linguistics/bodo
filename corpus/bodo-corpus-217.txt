रोखोमनि बेरामि ? गोदोनि दायना मुमानि जोलोन्दोर सोजानाय , थिंख्लि सोजानाय नङाथ' ? उनाव मिथिना मोनबाय नंमारगौ । जोलोन्दोर एबा थिंख्लि सोजानायानो । बांद्राय जौ लोंनायनि थाखाय लिभारा फुरा गाज्रि जाबाय लिभारनि उनाव दा कितनियाबो उदायरोङै जाबाय । कितनि लिभार गाज्रि जानायलाय गासै देहाया दै जाबाय , उदैयाव दै जमा जाबाय । उदैनिफ्राय दै दिहुनजानो थाखाय बे देहाफाहामसालियाव फैदों । बे देहाफाहामसालियाव फैनाया दिनैनो गिबि बे नङा थांनाय सप्तायाव दै दिहुनफैजाखांबाय - सेलाइन बटलजों आबुं 28 बटल । गिबि गिबियाव दानफायाव खनसे दै दिहुनोमोन नाथाय दा सप्तायाव खनसे दै दिहुननो गोनां जायो । 
डा : ए . के . दासआ जोंनि खथायाव हाबफैनाय समाव बुंदों - " बांद्राय जौ लोंनायनि थाखाय बर'फोरनि आयुया जोबोर गोसुं । दा बिखौ फाहामनायनि जेबो राहा गैलिया । जि सानसैबे थांना थायो बिनि उदैनिफ्राय दै दिहुननानै गारनायानो बिनि जोबथा फाहामथाय । आंनि रोंगथिया बुङो - बे बेरामिया जि साननि बारा थावरिनाय नंलिया । " – डाक्टारा जोलोन्दोर सोजानाय बेरामिनि खोथाखौनो होनदों । 
 सेलाइन बटलजों दै दिहुनाय समाव जेब्ला अां नायनो थाङो - ब्रैजिबा बैसोनि थाइनै मेगना बेरलाव बेरलाव नायदावदों । सुंथाब सुंथाब हां बोदों । जोलोन्दोर