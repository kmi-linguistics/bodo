नियलिथिक मुगायाव मानषिअा जोबोद दावगादोंमोन , भगवान होन्नायखौ
फोथायनाया बारा जादोंमोन । भगवाननि मुङाव फिथाय - सामथाय जाग्रा खाजा एबा दैफोरखौ थैनाय मानषिजों लोगोसे फबग्रामोन गोथैनि सायाव अन्थायनि मुर्तिबो बानायनानै दोनोमोन । 
 जारिमिन मुगाः नियलिथिक मुगानि खृष्टगिबि 15000 बोसोरनिफ्राय खृष्टगिबि 5000 बोसोरखौ दानखनानै जारिमिन मुगा सोमाजियो । बिनि ओंथिअानो जाबाय खृष्टगिबि 5000 बोसोरनिफ्राय जारिमिन मुगाआ जागाय जेन्नानै दिनैसिम गासै 7000 बोसोरल जादों । अर्थाद खृष्टगिबि 5000 बोसोर दाजाब खृष्टउन 2000 बोसोर मुथामुथि 7000 बोसोर । लिरनायनि आयदा जागायजेन्नाया इजिप्तअTवनो होन्जाओ । इजिप्तआव मानषिफ्रा खृष्टगिबि 4700 आव लिरनो लायो आरो मुथामुथि दिनैनिफ्राय 6000 बोसोरा प्राय मानषिफ्रा लिरनो आरो फरायनो हायो । बे लिरनाय हांखोफोरा पिकतरियेल एबा सावगारि बोनायबादिमोन , उनाव हांखो महरै लिरनो दिहुन्नाय जायो । जेरै मोसौबादि माबा मोनसे सोदोबथि बुजिनाय जादोंमोन माबा मोनसे सावगारि बोबाय , गुबुन मोनसे सोदोबथि बुजिनो आरो गुबुन मेनसे सावगारि बोलायबाय , बिब्दिनो फुरा बुजिजोबनो बाइदिसिना सावगारि बोनांदोंमोन । उनाव आखायनि हांखौ दिहुन्नानै गासै 24 हांखो दिहुन्नानै गावसिनि रावनि बुंनोगोनांखौ पुरा बुंजोबनो हानाय खालामो । सिगाङाव बिब्दि लिरनाय आरो फरायनायखौ मन्दिरनि फुजारि एबा फुरहिता फरायनो आरो लिरनो हाओमोन बेखौ बे समाव 'हेथेर'ग्लायफिक' होन्नाय जायोमोन । उनाव बेफोर हांखोखौ सुद्रायनानै आरो गोर्लै खालामनानै बइबो फरायनो हानाय खालामो - बेखौ हेथेर'तिक होन्नाय जायो । इजिप्त हादोदाव लिरजेन्नो सोलोंनायनि गुबै जाहोन दङ । इजिप्तनि गेजेरजों नील दैमा बोहैलादों । बे नील दैमनि फारंनैबो फारसिं जोबोद सुबुं हान्जा दङमोन । बे नील दैमा सेर सेर पेपायरास होन्नाय मेनसे जातनि हाग्रा रजओ मोन । बे पेपायरास हाग्राया माबा मोनसे बिलाइखौ थन्नायबादि प्राय 1½ फुटसो गोजौ जौनायमोन । बे पेपायरास हाग्राखौ रोदानिफ्रायनो हासनानै बिनि थन्नायखौ बेखेवनानै सान्दुङाव मोजाङै फोरन्नाय जायोमोन । बिनि उनाव बेखौ गांसे लेखा बिलायबादि मोन्नाय जायोमोन । फारसेथि दंफांनि कलम बानायना लायोमोन - बेखौ स्ताइलस ' होन्नाय जाओमोन । आरोबाव जिकुनु संग्रा आगजेंनि सिङाव थानाय हांगारखौ एसे अाथाजों गलायनानै खालि बानायनाय जायोमोन । बिबिदनो कलमजों खालिअाव सोमनानै पेपायरास बिलायाव लिरनाय