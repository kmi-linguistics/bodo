अन्नोरोङै हारिअा मेसपतेमिआखौ दखल खालामदोंमोन । खृष्टगिबि 1900 बोसोराव आसिरिआनफ्रा मेसपतेमिआखौ पुरा दखल खालामो । बेसोरबो दारुन अन्नो रोङैमोन । बिसोरो दावहायाव गरायखौ बाहायजेनदों , लहाखौ रोननि हाथियार हिसाबै बाहाय जेन्दों आरो बिसिनि राजा सेन्नाचेरिबा बै समनि समाइना - रमाइना बेबिलन नोगोरखौ गाख्रेबनानै सुरमार खालामो । बेसोरो गावसोर मोजां मोनयबादियै निनेहवेह'आव राजथावनि पातिनानै बेखौबो जोबोद रां खरसा खालामनानै समाइना - रमाइना खालामनाय जांयो । सेन्नाचेरिबनि फिसौला असुरबा निपाला सासे गोरोंगोरा , लिरनो - फरायनो मोजां मोनग्रा गोरों पण्डितमोन , बियो खृष्टगिबि 660 बोसोरनिफ्रा खृष्टगिबि 626 बोसोरसिम दोङमन आरो बिनि उनावनो अगसिरिआन सभ्यताआ मेसपतेमिआ हादोदाव गोमालाङो । ( 5 ) चालतिनफ्रा आसिरिआनफोरखौ फेजेन्नानै मेसपतेमिआखौ सेनानै लायो । बिसोरो बेबिलन राजथावनिखौ गोदानै फसंफिनो । चालदिनफ्रा समाइना - रमाइनानि पुजारिमोन , हादोदाव सुख - शान्ति अारो गौरब लाबोनो नाजाग्रामोन आरो नेबुचादनेजार होन्नाय राजाया बेबिलन नोगोराव गावनि राज - अत्तालिका ननि गोजौतेरेसाव हिन्दु सुदे - बागान ( Hanging Gardens ) बानायदोंमोन । बिसोरो अख्रां विद्यायाव गोसो होदोंमोन , बोसोरसेनि केलेन्दार दिहुन्नो रोंदोंमोन , सप्ता खनसेआव 7 दिनखौ दिहुन्नो रोंदोंमोन । सानखौ लानानै सानदे , मुनखौ लानानै मानदे , आरो सेतार्नखौ लानानै सेतोरदेफ्रा बिसिनि इशोर ( Gods ) फोरनि मुखौ लानानैनो ओंखारनय । माखासे मुंफ्रा नाथाय र'मनि इशोरफोरनि मुंखौ लानानैसो जादों । बिब्दिनो गोदोनि सभ्यताखौ नायोब्ला ( Ancient Civilization ) इउफ्रेतिस आरो ताइग्रिसनि गाहाय ओनसोलाव हिब्रु फयनिसान , एथेमिआनस आरो हितातफोरखौ नुनो मोनो । बेसोरो खृष्टगिबि 3000 बोसोरनिफ्राय उनफारसे खृष्ट उन 70 बोसोरसिम खुनुरोक्कोम थावरिनानै थानाय नुनो मोनो । बे हिब्रुफ्रा गिदिंलाबायनानै राज्यो जाग्रा हारिमोन जोबोद कष्टनि उनाव खृष्टउन 1948 बोसोराव नैथि मुलुग दावहानि उनाव इजरालखौ गावसिनि थि देम'क्रेति रिपाब्लिक देश एबा हादोर बानायनानै लायो । बिब्दिनो गोदोनि पारसिआ एबा पारास्य एबा दानि इरानः बे सभ्यता नाथाय खृष्टगिबि 700 बोसोरनिफ्राय नुनो मोन । दानि इरानखौ प्रायआनो मिथिगौ आरो बे जायगाअाव बै समनि मिदेस , चालदिनस आरो पारसिआनफोरखौ मोन्नाय जायो । पारसिअान राजा सायरास खृष्टगिबि 552 बोसोरनिफ्राय खृष्टगिबि 522 बोसोरसिम राज्यो खुंदोंमोन । राजा दारायुसआ खृष्टगिबि 521 बोसोरनि फ्राय खृष्टगिबि 484