गागि थुनलाइगिरि नन्देश्वर दैमारिनि सोरजि सल'मा मन्जु बाला देवी ( 1980 ) सल'मानि जोहोलावजोनि मुं मन्जु बाला देवी । बेयो मोनसे बामोन मुं । मंगलदै ओनसोलनि सासे स्मागलार महेन्द्र शर्मानि फिसाजो । बियो बामोन हारिनि हिन्जावसा । बिहा दा बिफा गैलिया थैबाय , बिदा सानै आरो बिमाल'सै । Cotton Collegeनि फरायसुलि । गोख्रों गोसोनि सानस्रि गोनां हिन्जावसा । फंफ्रोमबो बाथ्रिनि थारथिखौसो बियो सानो आरो बेसेन होयो । गोनोखोगिरिफोरनि आनजाद नायनानै मोन्नाय फिथायफोरबादि बिनि नोजोराव बयबो समान । बियो जाथाय बादियै अभि होन्नाय सासे बर ' खृष्टान सेंग्राखौ मोजां मोनफ्लाङो आरो जुलिनि रादाय खायो । बेबादियाव अभिया बर'खाय मन्जुनिफ्राय जानगारनो नागिरदोंमोन । नाथाय बियो गावनि जुक्ति बानजों बुंदोंसो - शर्मइ एबा बसुमतारीया मानसिनि मुंसो टाइटेलसो । सोरबा बर'वा शरनीया , डेका लिरनाय बादिसो । बेफोर मानसिनि गोसोजों दाजानाय मोनफा मोनफा मुं एबा सोदोबसो । ( मन्जुबाला देवी , बि . 6 ) 
 मन्जुवा हारियाव सासे बामोन । गावसोरखौनो जौसिन मासियाव थाग्रा होन्नानै सानग्रा हारिनि सोद्रोमाब्लाबो मन्जुनि गोसोयाव गोजौ आरो गाहाय हारि सायख'नायनि बेरेखा गसंनायखौसो नुनो मोन्दों । बियो गावसिनि हारिनि सानस्रिनि फारसे सोंखारिहरदों । सुबुं माहारिनि गेजेराव थानाय हारिनि गुबुनथायखौ जाबादिये बिजित थावा बिब्दिनो उन्दै गेदेर