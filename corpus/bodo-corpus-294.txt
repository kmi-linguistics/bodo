मानसिया बुहुम बिखायाव जोनोम मोन्नानै बुजिनो रोंना खसाब गान्नो रोंनायनिफ्रायनो समाजनि बेबस्थाया जादों । जायनो इसे रोंसिनदों बिखौनो गोरा - गाहाइ फाथिदों । गोदोनि राजा - महाराजानि दिनावबो जायनो गोहोगोरासिनमोन बिखौनो राजा मानिदोंमोन । नाथाय बे राजानि खान्थिया लासै लासै जोबलांदोंमोन जेब्ला समनिफ्राय बृटिश सरकारआ 1600 इंआव जोंनि भारतआव हाबफैदोंमोन । बिदिनो गोदो दाब दाब रायजोफोराव साफा साफा उदां राजानि खान्थि थायोमोन । नाथाय दा बैफोर रायजोयाव मोनफा मोनफा सुबुंनि खान्थि दंसै । 
 भुटानआ जोंनि नसुं सेरनि राइजो । मोनसे समाव बे रायजोनि राजानि सिङाव जोंनि आसाम आरो बेंगलनि साहा खावसे बाहागोफोरा भुटान राजानि सिङाव थांदोंमोन । बेनि गुबै जाहोना जादों 1700 इं मायथाइनि गेजेराव आसामनि बर ' राजाफोरनि गोहो गोलोन्दांनि थाखायनो बिदि जादोंमोन । भुटान राजानि सिङाव थानाय ओनसोलफोरखौ राजाया फिसा फिसा दुवाराव रानदोंमोन । बेनिनो आसामनिफ्राय दरं जिल्लायव गंनै दुवार , साहा कामरुपयाव गंबा दुवार आरो बेंगलयाव गासै गं जिसे दुवारफोरखौ लाफानानै जयै जिडाइन दुवारफोरा भुटान राजानि सिङवमोन । बै दुवारफोराव राजाया साफा साफा देवान एबा सुबादार फाथिदोंमोन । सनद बिलाइयाव नेम खाखानानै होनाय लेखा