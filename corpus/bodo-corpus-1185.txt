बेमाफारिया : [ मिनिना ] बर' आरो गंगारफोरजों माबा लांखानिफ्राइनो मोजां सोमोन्दो दं । दासिम्बो खायसे बर ' न'खरआ गंगारफोरनो ओंखाम जाहोना थुरसियाव थानाय खालायखौ जाहोना फिसानि गोलाव जिउ हांख्रायनाय खान्थि दं । बेफोर जोंनि माहारिनि खोमसि फोथायनायब्लाबो , नोंथांमोनजों जुगामि सोमोन्दो थानायखौनो फोरमायो । गइ जादो जमिदार साहाब । सिगारेट सोबो नामा ? [ चाहा लोंनाया जोबो । मोनसारु आरो बेमाफारियाआ गइ जायो आरो गइनि बाथाखौ जाउलियानि फार्से हरो । ] जाउलिया : अां गइ जाया आरो सिगारेटबो सोबा । मोनसारु : जमिदार साहाबआ बेफोरखौ जाया सोबा । अां बोथ ' सिगारेट सोबा । बेमाफारिया : निमाहा होदो आंहा थांखु जानायनि हुदा दं । जायोना मन्डल बाबु ? मोनसारु : दे एसे नादोनि बिदिब्ला । लाबो अां नानो । बेमाफारिया : न ' नादो बिदिब्ला । [ बेमाफारियाआ मोनसारुनो थांखु थिमिखौ होयो । मोनसारुआ आजावो आरो नानो हमो । ] जाउलिया : दे जायनि जा हुदा । अां उन्दैनिफ्राइनो एसेबो जाबोफेराखै थेवबो मालाय जानायखौ अां गाज्रि मोना । मोनसारु : दे आदा फारिया आरो जमिदार साहाब । अां थांदिनि । ओजोंहाय आंहाबो गामि गिदिंनो दंसोगारो । [ थांखुखौ रान्ना जायो ] बेमाफारिया : ओंखाम जालांनो हागौमोनलाय सम दंमोनब्ला । [ बे समावनो सिखिरिआ काप प्लेटलांनो न'आव हाब्बोयो । ] दे आइ काप प्लेटआ - लांदो । बइबो लोंखांबाय । सिखिरि : [ काप प्लेट बुथुमना ] आदैआ ओंखाम जालांदो । फैब्लाबो ओंखाम बोथिसेखौनो जालाङा । मोनसारु : जागोन आइ सिखिरि । दाथ' जमिदार साहाबआ दंफैयो जेब्ला अां नांनायनि नाङैनि थलेर - थलेरं फैनांसिगोन । अब्ला माब्लाबा जासिगोन । औ , आदा फारिया । जमिदार साहाबनि थानाय - जानायखौ बेवनो खालामब्ला गाज्रि जागोन नामा आदा ? जाउलिया : अां बबावथो थाबावनो ? नोंथांमोनहा जेरावनो दोनो बेवनो थासिगोन ।