मोदाइ ( देवता ) दं - बड़' मोदाइ आरो हार्सा मोदाइ ( आर्य देबता ) । गाहाइ सिबिनां मोदाइ सिबोराइ एवा बाथौ बोराइनि ( महादेबनि ) थाखाय बिन्दोनि गेजेरा बैसांआव आसन होनानै बेनि आगसिहा सा 18 बड़' मोदाइ आरो आगदाहा सा 12 हार्सा मोदाइनो मोनफा मोनफा आसन होनानै फुजा खालामनाय जायो । 
 बड़ - कछारीफोरनि गुबुन मोनसे फुजानि मुङा जाबाय खेराइ । गार्जा फुजानिख्रुइ खेराइ फुजाखौ आसामनि बड़' - कछारीफ्रा बांसिन फालियो आरो बेनो बिसोरनि गाहाइ फोर्बो । बे फुजायाव गुबुन गुबुन मोदाइ - मोदाइजोनि मुङै खाम , सिपुं , सेरजा , जथा बाइदिसिना दामजु दामनानै बाइदिसिना मोसानाय दिन्थियो । केर एबा केल सोदोब - खोन्दोनि फुंखा नायगिरनानै हारिमा गेजेर मुं मोन्नाय पण्डित ड० सुनीति कुमार चट्टोपाध्यायआ गावनि बिजाब 'किरात जन कृति'आव बुंदों दि आसामनि बड़' - कछारीफोरनि खेराइ फुजाजों त्रिपुरि एबा कक बरकफोरनि खेर फुजाहा खाथि सोमोन्दो दं । 
 बड़' - कछारीनि सुबं थुनलाइ आरो हारिमु आयदानि गांथामसो बिजाबनि लिरिगिरि भबेन नार्जारिनि बादियैब्ला " Assamese Script . . . paragraph " 
 गोदो मोनसे समाव बड़ - कछारीनि गेजेराव माराइ एबा मारै देबी फुजा खालामनायनि हुदा दंमोन । आथिखालावबो बबेबा बबेबा जायगायाव बे फुजाखौ खालामनाय नुनो मोनो । बुंनाय खोनानो मोनो दि माराइ मोदाइजोखौ खुसि खालामनो थाखाय मानसि बुलि होनायनिबो हुदा दंमोन । आथिखालाव अबस्ये मानसि बुलि होनायनि हुदा गैलिया , बेनि बदलै दाउ एबा फारौ बुलि होनाय जासै । 
 गोजौआव मख'बोनाय बड़'फोरनि खेराइ आरो गार्जा फुजायाव दाउ आरो फारौ बुलि होथारनांगौमोन । अबस्ये आथिखाल खायसे खायसे इसे सोलाय - सोल ' खालामनानै बे बुलि होनाय हुदाखौ नागारबाय । बे खाबुआवनो मख'नो हायो दि गुबुन गुबुन फोलेरनि मानसिनि गेजेरावबो दुर्गा फुजायाव बुलि होनायनि हुदा दंमोन । मानसि बुलि होनायनि हुदा दंना गैयामोन बुंनो हाया । नाथाय उन्दै समाव माखासे जायगायाव दुर्गा फुजायाव बोरमा फान्था बुलि होनाय अां गावनि मेगनजों नुनो मोन्दोंमोन । आथिखालाव अबस्ये बुलि होनाय हुदाया गैयाखौनो होनजायो । थेवबो जेन बे हुदाखौ खालामनानै दं । बुलिनि थैनि नेर्सोन ( symbol ) महरै दाबो सिन्दुर , गोजा बिबार , गोजा खुन्दुं एबा गोजा सि बाहायनो लाबाय होन्नानै हारिमा गेजेर मुं मोन्नाय पण्डित राहुल सांकृत्यायनआ जुगथि होदों ।

 सोेलायनाया पैैखाथारो ।मुगा सोेलायनायनि लोगो