बेमाफारिया : हुः अांखौ सिगिदों । [ लाइजामखौ सिथम - सिथाम गारो ] नाथाय बे ' सनद'आ आंनि जिउनि देरसिन दोहोनमोन । मिथिगौ नोंसोर ? सिखिरि : औ , मिथिगौ आफा । बेखायनोनों आदा जाउलिया देवाननि सिगाङाव नंखाय बाथ्रा बुंना उल्थासो लाजि फोनां फोनां रायदों । हुहुरदोंमोन । आरो बेखौबो मिथिगौ , बे ' सनद'नि थाखायनो , जोंनि बावथि गामियावल ' नङा दुलाराइ हायेन राइजोआवनो अर जोंसिगोन । गोरोबथा बिलाइखौ बै समावनो मोजाङै मोजां हरफिन्नाय मोनब्ला दिनै बिब्दि जानाय नङामोन । [ बे समावनो मैदेर माउद हाब्बोयो आरो बुंफैयो । ] माउद : आदा फारिया ! मैदेरखौ लाना फैनाय जाबाय । ओंखार जोब्बायना बयबो ? बेमाफारिया : अ ! माउत नों नैबे सुइटकेसआ लादौ । अां मुवा बेसातखौ जोंनि दाहोना रुवाथिफोरखौ रोगाहोनोसै । देवबारि , आइ सिखिरि थु , थुदो । बेव रायज्लायबाय थानायनि सम गैला । फैदो । [ बेमाफारिया आरो माउतआ गोख्रै हाबलाङो । ] देवबारि : [ बाथौ गुदियाव थांना खुलुमना बुङो ] हे आफा बोराय बाथौ । बे न' - बां , दोहोन , दौलद , बारि , बागान , नोंनि आखायावनो गथायना दोनलांनाय जानोसै । मोजाङै मोजां लाखिनांगोन आफा । [ गुग्रुब खुलुमो । सिखिरियाबो खुलुमो । उनाव सानैबो सिखारो ] [ फैसालि गोग्लैयो ] - खौरां गाबा ( नुगासे ) [ दहलमारा हाजोसानि बेमाफारियानि न'नि सिथ्ला । न'फोरा बाइराजिरां । हाजोनिफ्राय खाथि - खालायाव थानाय हाजो सारिखौ रोखा रोखा नुनो मोनो । फैसालि बेखेवनाय लोगो लोगो बेमाफारिया आरो दावखा हालमाजिखौ रायज्लायबाय थानाय नुनो मोनो । सानैबो मरायाव जिरायदों । ] बेमाफारिया : दावखा हालमाजि ! अां मेया ब्रटिसनि सान्थ्रि गाहाइ डग'र