सान्थ्रि हान्जा आरो फोरजाफ्राबो रावबो सासे - दैसे गाज्रि बुंरोङा । सेंसौ खाम्फा : जोबोद सोमोनांथाव महाराजा आरो गोरा गाहाय नोंथांमोननि बिजिरनाया । जोहोलाव जाउलिया थानायाव बाख्नायै बाख्नायै जाउलिया थांखांनानैबो बाख्नायनो बावाखिसै । गोरा गाहाइ : मोजांखौ मोजां होन्नांगौ । गाज्रिखौ गाज्रि । नों मोजां हाबा मावब्ला नोंबो बाख्नायनाय मोनगोन । सेंखौ खाम्फा : अां जेबो मोजां हाबा मावाखै महाराजा । अांखौ सोर बरायनो ? सोर बाख्नाय बान्था होनो ? सोर हाजो एबा हायेननि देवान खालामनो ? देबधर्म : मा बुंनो सान्दों नों सान्थ्रि गाहाइ ? सेंसौ खाम्फा : अां बेखौनो बुंनो सान्दों महाराजा सासे गोदावसोराव , जात गैयै कुल गैयै हाग्रामानि फिसाखौ दिनै नोंथाङा गावनि आग्दा आखान्थि आरो हायेननि देवान खालामनाया जोबोद लाजिथाव आरो दुखु मोनथाव खामानि जादों । लोगोसे हायेन राइजोखौ जाउलियानो हगारना होनायाबो मुगैथाव आरो इनाइ हाबा जादों । देबधर्म : सेंसौ खाम्फा । सेंसौ खाम्फा : आंखौ बुंनो होदो महाराजा । आंखौ बुंग्रोहोदो । दिनै जाउलियाखौ बिब्दि मान होनायनि सान होनना अां बेवहा नुजायाखैमोन । अां नुजादोंमोन जाउलियाआ हायेन राइजोआव थांनोखाय बिदाय सान खुंदों होन्नानैसो । जाउलियाआ माबा मोनसे बाख्नाय बान्था मोन्नांगौ मोन्नाङा आंहा बेव बुंनांगौजेबो गैया । नाथाय बान्था होनायनि बेफोर बाथ्राखौ सानज्लायनांगौ एबा बइबो मिथिनांगौ होन्नानै अां सानो । गोरा गाहाइ : सान्थ्रि गाहाआ बेखौनो बुंनो सान्दों नामा दि जोहोलाव जाउलियानो बान्था होनायनि सोमोन्दै राजमहलाव सानज्लायनाय जायाखै ? सेंसौ खाम्फा : अां मिबथिनायाव जायाखै । गोरा गाहाइ : बिनि सोमोन्दै महाराजाआ आंजों लोगोसे गुबुन गोरा गाहाइफोरखौ लाना गोथौयै सानज्लायदों मोन । जोहोलाव जाउलियाखौ हायेननि देवान खालामना , हायेननि खाजोना खांनो बिबान होनायाथ ' भुटान राइजोनि गाहामनि थाखायसो । जोहोलाव जाउलीयाखौ हायेन्नारिनि