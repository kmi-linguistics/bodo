बै जेंनाफोरखौ बोस्त्रांनो थाखाय बधदरानि राव नायबिजिरगिरि आफाद आरो फोसाव मिरुआ खेंस्लायै नायाजासे मावनो गोगोम बिबान लाबोगासिनो दं । आफादा खुगाजों खुगा सोलिबोबाय थानाय बैफोर रावफोखौ लिरनाय महराव लाबोनो हर - सान नाजा गासिनो दं । बुहुमनि गुबुन सुबुंफोरजों बाहायजायै बैफोर रावफTरा गाव - गावनि हांखोजों लिरनानै आदाय खालामखांनायनि उनाव एबा लिरखानानै दोन्नायनि जाहोनाव रावफोरा गोमालांनायनिफ्राय रैखा मोन्दों । खुगाजों खुगा रायज्लायनाय राव फोरखौ हांखोजों लिरनानै दोन्नायनिल ' बाथ्रा नङा बै रावफोरजों लोगोसे गान , नाटक , बिजाब आरो बिजाब बाख्रि बायदि बहनायनि एबा लिरनायनि गेजेरजों रावफोरखौ बयजोंबो फराय जानाय गोमजोर हाजोफोरबादि खालामनानै दोन्नो नाजाबोनाया माखासे बिजिरगिरि एबा लिरगिरिफीरनि गिदिर बिबान जानांगौ । भारत हादरनि 32 था रावफोरखौ फोथांफिन्नो थाखाय बिबानगिरि फोरा मेंनाय आरो जिरायनाय गैयाजासे दासिमबो नारा - नाथा नाजानानै मावबोबाय थानाया मोनसे बाखनTयथाव खामानि जादों । बे आयदायाव रायखांनो हायो , भिल्लि मुंनि रावनि बाथ्राखौ । बै रावा समनि मन'ग्लाबनायाव गोमा लांनायनि फारियाव फैबाय मोन । बे समावनो मिरु आफादा बै रावखौ फिन बाहाय जानायबादि बे रावनि सायाव मेंनाय गैयै खामानि मावफिन्नो गोख्रों हाबाफारि लायो । जायनि जाहोनाव 1991 मायथायनिफ्राय 2001 मायथायनि गेजेराव बै राव रायज्लायग्रा सुबुंनि अनजिमाया सिगांनिख्रुय 91 . 9 जौ खोन्दो बिबांनि बाङो । 
 बिजिरगिरिफोरा बुंदों - जेब्लाबो सपता खेबनैनि उन उन्नो बे बुहुम बिखानिफ्राय माबा नङा माबा मोनसे गोमा लांगासिनो दं बेनो जाबाय मानसि माहारिनि रायज्लायनाय राव । बै खैफोदनि गेजेराव हाबनानै दं बुहुमनि 20 जौ खोन्दो राव । बबेबा बबेबा बाहागोआव नुनो मोनो जे बे रोखोमैनो गोबां रावफोरा दासिमबो मिरौ - जिरौयैनो थांनानै थानायखौ । जाय रावनि बाहायथिया खालि सासेबा सानै रायज्लायग्रा सुबुंफोरनि गेजेराव जोबथा सिमा जानानै थायो । बै सुबुंफोरनि थाखाय राव गोमा लांनायनि ओंथियानो जाबाय सासे देहा जिउ गोनां मानसिनि थैनायबादि जेरै सासे मानसि थैनाय लोगो लोगोनो रावनि बाहायथिया लोरबां एबा खमायबोयो । बेनो बे बुहुमनि रावनि मोनसे सिनायथिनि जेंना । बुहुमाव बुंनो थाडोब्ला फ्राय 7 रोजा रावफोरनि गेजेराव बैफोर रावफोरा जेब्लाबो नै सपतानि उन - उन मोनफा - मोनफा गोमा बोगासिनो दं । मानोना जिब - जुनात , दावमा - दावसानि फोलेरफोरा गोमा लांनायनिख्रुय मानसिहारिनि रायज्लायनाय । 