रावै बुंदों - " थाइगिरनि खङा खंबा सिजौनि सिरा एबा गरङा गरंबा , सिफुंनि गुदुङा दुंबा , बर'बोराइनि रावा फंबा । " बर'नि रावा फंबा बुंनाय बाथ्राया जादोंमा - गोदायनिफ्रायनो बर' हारिया समाजाव मोनबा फालिनां आसारखान्थिखौ मानिबोदों । बे मोनबा आसारखान्थिया जाबाय - ( 1 ) आगोरबाद ( 2 ) फंश्लदबाद ( 3 ) दाउखिबाद ( 4 ) : खौलोबोदबाद ( 5 ) खावालिबाद । बर ' बोराइफोरा बुंदों बे मोनबा आसारखान्थिखौ मोनसिं सिं बोराइया सोरगोनिफ्राय फैनानै बर'हारिनि गेजेराव होलांदों । बाथौआव मोनबा सानगोथौ एबा मोनबा तत्त्ब दंखायनो सानसुमैफोरा हिन्दुनि बा तत्त्ब एबा ' पञ्च तत्व ' जों गोरोबो होन्नानै बुदों । नाथाइ बाथौनि सानगोथौयाव हिन्दु philosophyनि बाथ्राया फैनो हाया । मानोना बर ' हारिनि जिउनि गिरिया जोदों बोराइ बोथौ महाराजा । बर'बोराइनि बाथ्रायाव बेखौनो बुंदों - साननि गिरि सानजा , बुबुमनि गिरि राजा , जीउनि गिरिया बोराइ बाथौ महाराजा । बंफां लाइफांफोरनि मादाव बोइनिख्रुइबो गिबि सोरजिजानाय ' सिजौ'खौनो बर हारिया अबंलावरीनि नेर्सोन महरै नमानि मोखाङाव सा - सान्जा सिथला खोनायाव गाइना लायो आरो बेखौ औवा खामिजों बान्दोबा दुमनानै लायो । सिजौखौनो सिङावनि जीउ होनना मानियो । सिंनि जीउ - सिजीउ - सिजौ । जायखौ गुबुनरावै 'परआत्मा ' होनना बुङो । सिजौनि सिरिया सिरिबा । 4 . धोरोमनि खोलोबबा बाथ्रा ( Five fold preaching ) सोर्जिगिरि , खांनायनि गिरिनि नेर्सोन महरै सिजौखौनो ' बाथौ बोराइ ' एबा ' सिबोराइ ' एबा सिब्राइ मुङै बर'फ्रा गाबज्रियो । बाथोआनो बर'नि खोलोबबा धोरोमनि बाथ्राखौ ( Five fold preaching ) होदों । बे खोलोबबा मिथिनांगौ आरो फालिनांगौ बाथ्राया जाहाय - ( 1 ) इसोरखौ ध्यान खालामनाय ( 2 ) मालायनो धोरोमनि गियान मिथिहोनाय ( 3 ) गोरिब गुन्द्रानो दान - दाक्षिना होनाय ( 4 ) बयखौबो अननो रोंनाय , ( 5 ) गुद हाबाफोरखौ खौसेयै ( Unitedly ) मावनाय । 5 . मोनबा गियाननि लामा ( Five fold realisation ) : अबां लाउरिनि सिनाइथिखौ मोननो थाखाय मोनबा गियाननि लामाफोरा जाबाय - ( 1 ) सिजौ एबा जौमाखौ गोसोजों सानखांनो हानाय , ( 2 ) जीउमा एबा अन्तरआत्मा , परमात्माजों लोगोसे सिजौखौ गोसो सिङाव अराइबो लाफानाय ( 3 ) अरायबो खांगिरि , गोजोनै लाखिग्रा बाथौ बुरै , माइनाव लोखिखौ सानखांनो रोंनाय , ( 4 ) हा , दै , अर , बार , आरो ( 5 ) बुहुमाव थानानै मावनागौ हाबा फारिखौ मोजाङै मावलांनो हानाय । 6 . मोजां मोननायनि मोनबा लामा ( Five fold Principles of love ) : मोजां मोननायखौ खोलोबबा बाहागोआव नुनो मोनो - जेरै : ( 1 ) अबांलवारीखौ मोजां मोननाय ( 2 ) मानसि दंनाय मानि मोजां मोननाय ( 3 ) गावनि बिमा - बिफा , हिनजाव गथ' - गथायफोरखौ मोजां मोननाय ( 4 ) जीउ - जुनाद , एम्फौ - एनल्ला , बिफां लाइफांफोरखौ मोजां मोननाय । (5 ) जोनोम हादर आरो बुहुमखौ मोजां मोननाय । 7 . मुगैनायनि मोनबा लामा (Five fold principle of hatred )