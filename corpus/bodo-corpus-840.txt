35 थि बोसोरारि जुथुमा , दुलाराय ब्रह्म धर्म सामलाय आफादः आं जोबोद गोजोननाय मोनदों दुलाराय ब्रह्म धर्म सामलाय आफादनि 35थि बोसोरारि जुथुमाआ सुक्लाइ सेरफांआव खुंफुंनो लानायजों लोगोसे आलो गोजोनै जाफुंसारनायनि थाखाय आरो सुक्लाइ सेरफां आरो नावकाता हालामनि गासैबो राव आरो धोरोमारि सुबुंफोरा गाजा गोमजायै खौसेयै बयबो हेफाजाब होलायनानै मोनफ्रोमबो हाबाफारि आरो गेदेर बिबान रुजुनलायनानै इसोरनि बे गेदेर जुथुमखौ मोगथां होनायनि थाखाय । बेबादिनो ब्रह्म धर्मनि गेजेरजों साफ्रोमबो सुबुंफोरा आरो धर्म सिबियारिफोरा दानि आरो इयुन जोलैनि थाखाय इसोरनि गोगो - गोथार बोसोन , राहा लामाफोरखौ लानानै आरो फोरोंलांनानै दुलाराय बुहुमनि सुबुं फोरनि सुखु - गोजोन आरो गेना गोरोन्थिफोरखौ सुस्रांनानै होलांगोन अां मिजिंथियो । 
 आंखौ रायदाव आफादनि बिसम्बि दालाय आफादनि गाहाय सुजुगिरि महरै बे गिदिर बिबानखौ होनायनि थाखाय बे ओनसोलनि माखासे गोरों - गोरा आरो सोलो - गोरा सुबुंफोरनिसिम साबायखर बावनाय थाबाय । 
 बे " जोहोलावफुरिनि थान्दै " बिसम्बिआ बे गेदेर धोरोमारि जुथुमनि मोनसे अरायनि थाखाय जोंथि आरो नेरसोनथि जारिमिनारि जानानै थागोन । सुक्लाइ सेरफांआव थानाय जोहोलावफुरि फोथारनि मुङैनो बे बिसम्बिनि मुंखौ जोहोलावफुरि फोथारनि मुङैनो बे बिसम्बिनि मुङै जोहोलावफुरिनि थान्दै दोननाय जादों । मानोना सुक्लाइ दैमा बान्दो ( Suklai Irrigation ) आ सुक्लाइ दैसायावनो थानाय बादियै बे दैमा सेरावनो " जोहोलावफुरि पार्क " मुंनि बागान गायसंनानै दोननाय जादों । बेवहाय सानै बर'नि हारि सिबिसुला मावथि जोहोलाव बड'फा रुंसारि उपेन्द्र नाथ ब्रह्म आरो रुंसारि हरखाब नारजारिनि गोसोखां मुखानि खाम्फा दं । बेनो मोनसे जारिमिनारि बर'फोरनि हारि दानाय आरो उदांस्त्रि नायगिरनायनि रोखा सिनायथि । 
 अां " जोहोलावफुरिनि थान्दै " बिसम्बिनि अां गाहाय सुजुगिरि महरै रायदाव आफादनि नेहाथारि बिथां रबिराम ब्रह्म , आफादगिरि बिथां गनेश कचारि MCLA , BTC , Chief Patron - बिथां बिस्वजित दैमारि MP ( R . S . ) Patron - बिथां महेस्वर बसुमतारि , EM , BTC मदन महन मोसाहारि MCLA , BTC मावफुं आफादगिरि बिथां रबिराम बसुमतारी , लेङाइ नेहाथारि बिथां चित्रेस्वर नार्जारि , हरेस्वर बसुमतारी , मावख ' नेहाथारि बिथां रनसाइ बसुमतारी , माखासे बिबानगिरि , सुजुगिरिफोर आरो गुबुन गुबुन दालाय आफादनि बिबानगिरिफोर आरो बिसम्बिखौ हानायसिम सावना हेफाजाब होनायनि थाखाय साबायखर बावनाय जाबाय । 
 जोबथारनायाव NEDS Tech . Inst . Pvt . Ltd . , Naokata निसिम DTP खालामनानै होनायनि थाखाय आरो Hi - Print Offset Press खौबो सेबखांनानै होनायनि थाखाय साबायखर थाबाय । अां गाहाय सुजुगिरि महरै रावदाव आफाद आरो रायजो राजा , धोरोमसुला , थुनलाइगिरिफोरनिसिम गासै गोरोन्थिनि थाखाय निमाहा बिनाय थाबाय ।