जेरैबो गोग्लैसोनाय बेखौ बे सल'मानि गेजेरजों मोजाङै मोनदांनो हायो । बे गामिनि राइजो राजाया हानि बिगुमा जायोब्ला गावनि जमिदारि गोहोथाइया थाहैनाय नङा बेनि फारसेबो शिवनाथहा गोसोआ इनायनो गिनाय दंमोन । 'बिफा - फिसा ' सल'मानि जाय जाथाइखौ बेव बोनाय जादोंमोन ( Depicted ) बेनि सावगारिया दाबो आसामनि गुबुन गुबुन रावआरि सुबुं फोलेरनि बिखायाव , समाजआ नुजागासिनो दं । हा थानानैबो हा गैजायि बे सावगारिखौ बे सल'मानि गेजेरजों सुबुंस्रियारि नोजोरजों सल'मागिरि गेवलांसारहोनो नाजानाइया थारैनो इसिंनिफ्राय बारनबोनाय मोगथां मोन्दांथि ( Practical realism ) । फरायग्राफोरा बे सल'माखौ फरायब्लानो फिनजाथाइ ( reaction ) जागोन - बेयो सैथो । रागा जोंनाय , मुगैनाय आरो दाहाफोरा फरायग्राफोरनि गोर्बोआव गले गले सौदावगोन । मानोना बे सल'मानि जाथाइफोरा सोलिफु बुब्लिनि थार जाथाइफोरखौ गाब गानानै लिरगिरिया आइन खुंग्रा , गोजोन लाखिग्रा , पुलिस , राजखन्थिनि समाज बेंग्राफोरा जौ लोंलायनानै माबोरै समाजखौ गुबुंले खालामदों बेखौ लाखुमाया - सिखुमाया बेखेवसारदों । थारैनो सल'मानि इसिं नोजोरा बेयो नंगौ– जिउ गोनां जादों । शिवनाथ , लक्षिनाथ , कालीनाथ मोननि जाय जाथाइ बे जाथाइया असमीया समाज मानसिनि समाजयाव सोलिफुथारदों । 
 बिसोरनि गोसोआरि जेंनाखौ , मोगथांनि नोजोरजों बिजिरनानै नायोब्ला बेनि इसिंनि नोजोर , सानथौ , सानस्रिया बेसेबा फैलाव आरो गोसोयारि बिथिंखौ फोजाखांनो हानायनि बिदोमाय ( elements ) फ्रा थोरैनो बेसेनगोनां ओंथिजों आबुं । मोगथांनि सानथौमिन ( realism ) बुङोब्ला - जों मिथियो - ' Realism denotes fidelity to the truth .