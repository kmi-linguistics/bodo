समाजनि सोलायसुलि आखुथायखौ नायनानै बेनि थासारिजों खाबजानानै सोलिनो जुनै जोंनि साननाय - मावनाय , आखल - आखु , भाव - बायस' , जिउ - खांनायनि सान्थौफोरखौ समजों लोगोसे सोलायनांगौ जानानै फैयो । रोङा नङा जों दिनै एसे रोंबाय । रोंङै - रायै जों जोंनि समाजखौ फोसाबनानै गोजोन लाबोनाया जों बयनिबो बिबान । रोंङै - रायै दिनै जों गाज्रिसिन समाज सोरजिनानै थाबायथ' बेनिफ्राय गाज्रिसिन मानसि समाजाव मा थाबावनो । दिनैनि थासारिखौ नोजोर होनानै जोंनि माहारिनि थांखिखौबो सोलायथ'नांगौ बादि मोन्दों| बवेबा खनायाव सिगांनि थांखि आरो मावनाय खामानिफोरा माबाफोर गोरोन्थि जाना थालांबायनामा बिसार खालामफिननो गोनां जानायखौ नुदों| मोनसे लामाजों थाबायना बेवहाय जुदि बारहुंखा लोगो मोनबायबा जों गुबुन लामाजों जो आगान सुरनाया गाहाम जोगोन हनना आं सानो| बर'फोरा गोदो - गोदाय जारिमिननि मुगानिफ्रायनो नारत्रोद जाबोबाय थानाय सा - सानजा भारतनि थागिबिसिन हारिफोरनि मोनसे । मान , जयन्टिया , गंगार -आबर फोरजों दावहा