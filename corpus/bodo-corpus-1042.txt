गेलेहोनाय सोरजिनायखौ मान होनानै खोनासंनाय आरो खोनासंहोनाय बेनो खोनानाय एबा खोनासंनाय सिबिनाय । श्रबगं कीर्तनंम बिष्ण स्मरणं पादसेबनम । अर्चनं बन्दनं दास्यं सख्यमान्मनिबेदनम । 2 ) इश्वोरनि मुं , गुन , सोरजिनाय , गेलेहोनाय सोमोन्दै फरायनाय आरो आवरायनायानो रोजाबनाय सिबिनाय । 3 ) अबंनि मुं , गुन , माया - गेलेहोनाय बाइदिखौ अरायबो ध्यान खालामनानै बेयावनो नांथाबनानै थानायानो गोसोखां सिबिनाय । 4 ) अबंनि मुसुखा , गुरु , अबं सिबिनाय बाइदियाव खुलुमनाय सिबिनायनि गिबि जागायनाय । बेबादि सिबिनायनिफ्राय सर ' जानानै सिबिग्राया सिबिनो मोजां मोन्नायाव गोसोखौ दाद - फ्राद लाखिनानै सोलेरजों इश्वोरखौ सिबिनो हायो । 5 ) मान होनाय आरो जोथोनै ( अन्नान ) अबंनि फुजा होनायानो खुलुम सिबिनाय । सिबिसुलाफ्रा सानोदि अबंया मन्दिरनि मुसुखा सदगुन आरो सिबिग्रापोरजों थायो । बिनि गेजेरजोंनो सोरजिगिरिखौ माननो हायो । बिनिखायनो गावसोर मोजां मोन्नाय मुवाखौ होयो । फुजा ( अर्चन ) होनाया मोन्नै ( क ) बाहेरानि आरो ( ख ) गोसोनि । गोसोजों फुजाहोनायाव गावखौ गथायनाय ( बावनाय ) गोसोयानो बांसिन । बबेखानि बाहेरा फुजा एबा सिबिनायाव 16 ( जिड ) मुया थायो जेरै - आसन , बावनाय , आसमन , मोनबा मुयानि फ्रसाद ( पंचामृत ) , थुखैनाय , सि , गोजोन ( सृंगार ) , चन्दन , बिबार , धुफ , आलारि बाथि , प्रसाद , गय - फाथै , जग्यनि मुया , फरिखमा आरो आर'ज । 6 ) अबंनि खाथियाव खर ' गंग्लायनानै बिनि जोबनो गैयि मायाखौ गोसोजों ध्यान खालामनायानो आर'ज सिबिनाय ।