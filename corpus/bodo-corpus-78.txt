खान्थिफोरनिख्रुइ बेखौ जौगासिन्नाय सोलोंथाइ फसंथान हिसाबै गनायनाय जादों । 
 बेफोर बादि धोरोमजों लोब्बा थानाय फसंथानफोरा संस्कृट राव जौगानायनि गोबां बिहोमा होदों । बर'फोरा बाथौ धोरोमारि , बर'फोरहा बेफोरबादि सोलोंथाइ फंसथानफोर दङ'ना - गैयामोन बेनि फोरमान गैया । नाथाय बेखौ बुंनांगोनदि कला गुरु बिष्णु प्रसाद राभानि बादिब्ला बर'फोरा 'देउधाइ ' मुंनि लिर हांखो दङ'मोन , दोन्थुमनाय आंखालाव बेयो गोमानानै थांबाय । मोजाङै नागिरोब्ला मोनफिन्नो हागौ । मोजाङै नोजोर होयोब्ला नुनो मोनो – बर'फोरा 'देउधाइ ' लिर हांखोखौ नैजि जौथायनि नैजि जिथायसिम बाहायदोंमोन । बेनि फोरमानखौ 'बर'नि फिसा अ ' आयेन' ( 1915 ) बिजाबाव मोन्नो थाङो । बर ' हारिया 'देउधाइ ' हांखोजों मा रोखोमै सोलोंथाइ लायोमोन एबा मा रोखोमनि सोलोंथाइ होयोमोन । बेनि थाखाय मा मुङै फसंथान दङ'मोन ? बेनि बागै गोथौ आरो गोथों नोजोर नायगिरनानै दिहुनफिन्नाया ( Discover ) बर ' मेलेमजिबिनि आखाइयाव । 
 भारतआव इष्ट इण्डिया कम्पानि हाबफैनायनि उनाव जेब्ला इंराजीफोरा भारतनि राजा महाराजाफोरखौ गावसोरनि सिङाव लांनानै भारतखौ सासन खालामनो हमो अब्ला गोजौआव मख'बोनाय सोलोंथाइ फसंथानफोरा लोरबां जाबोनो हमो । 1600 इंआव मुगल सम्रज्यनि समाव American Baptist Mission , Royal Agency Society ( Danish and Portuguese ) , American Missionary Society , Scottish Missionary Society , London Missionary Society , Church Missionary Society , Italian Missionary Society फोरा भारत हादरनि माद्रास , बेंगल आरो बम्बेयाव गोदान सोलोंथाइनि बेगर फोजेनो । इंराजफोरा