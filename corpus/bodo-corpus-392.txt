बाथौ दोहोरोमा गोजाम दोहोरोम । बे दोहोरोमखौ बर फिसाफोरा मानिबोदों आरो बरफोरनि गेजेरावनो बे बाथौ दोहोरोमा जोनोम मोन्दों । दानिफ्राय जौसे बोसोरनि सिगांबो दंनायमानि बर ' फिसाफोरा बाथौ दोहोरोमखौनो अांगो दोहोरोम होन्नानै सिबियोमोन । नाथाय आथिखाल बर ' सुबुंफोरनि गेजेराव गुबुन गुबुन दोहोरोम मानिग्राबो दंसै । 
 बेनि गोबां जाहोनफोर दङ । बाथौ दोहोरोम फोथांनानै लाखिनो आरो फोसावनो आफाद एबा खौसे नाजानाय हTबाफारि गोदोनि बाथौ सिबियारिफोरनि गेजेराव गैयामोन । बाथौ दोहोरोमारि सानथौखौ बयबो मिबथिनो हानायबादि बिजाबफोर गैयैयाव बाथौ दोहोरोमनि गोसारनाया थाबथादों । गुबुन दोहोरोमारि सुबुंफोरनि गेजेराव फोसावयैखाय थागिबिफोरनि गेजेराव दोहोरोमनि बेले बेजे एबा दावराव दावसि सोमजिनाय नुनो मोना । 
 नाथाय उनाव हिन्दु , बौद्ध , खृष्टान बाइदि बाइदि खौसे नाजानाय आरो फोसावनाय राहा थानायाव गुबुन गुबुन दोहोरोमनि सायाव मोजां गाज्रि सावरायनाय आरो नेवसिलायनाय सोमजिदों आरो बाथौ दोहोरोमजों गुबुन दोहोरोमजों रुजुब्ला बेयो गोजौ थाखोनि दोहोरोम नङा बाइदि रोखोमनि सोंख्रिनाय फैदों । बाथौ दोहोरोमजों गुबुन दोहोरोमफोरजों लुबैनाय बादि जेरै राहा एबा मुनाफा मोनो बिब्दि मोन्नो हाया बाइदि फोसावनाय फोराबो जुरिजेनदों । लोगोसे राजखान्थियारि गोहोनि मदद थानाय दोहोरोमारि दोहोरोमखौ लानानै रावजोंबो हाइदाङा खालामनो एबा नारसिन्नाय निफ्रायनो गोजानाव गोजोनै थानो मोजां मोनग्रा थागिबि सुबुंफोरा फानाव गोग्लैनाङो । जायनि जाउनाव बिसोर गावसोर फोथायनाय एबा सिबिग्रा दोहोरोमा नंखायमार सान्नानै गुबुन गुबुन दोहोरोमफोर लानो हमबोदों । बिब्दिनो बर'फोराबो गुबुन गुबुन दोहोरोमखौ बजबनानै लानो हमदों । 
 नंगौ बाथौ दोहोरोमा बरफोरनि गेजेराव जोनोम मोन्दों । मोनफ्रोमबो सुबुं सोदोमस्रिजों मोनफा नङा मोनफा दोहोरोम जारिमिनाव नुनो मोनो । दोहोरोम थाफायै सोदोम गैया । आथिखाल दोहोरोम एबा अबंलावरि फोथायै सुबुंबो दङ । बिगियान एबा गोनोखोयारि बिजिरथिखौ नोजोर होनायाव बिब्दि सानस्रिया जोनोम मोन्दों । अब्लाबो दोहोरोमनि गोनांथि एबा गोहोमा दासिम बाङाइ जायाखै । मिथिंगानि बिखायाव जोनोम मोन्नानै हाग्रा बंग्रा गेजेर गेजेर सानथ्रहायै खैदां खैफोदजों सौग्राव सौसि जीउखांनो गोनां जानायनि जाउनाव गिनाय आरो खैफोदनिफ्राय बारगनायनि राहा नागिरै नागिरै इश्वरनि आथिङाव खर ' गंग्लाइनांदों । बि इश्वरनि अन्नायखौ मोन्नानै बिखौ सिबिनो लानाय फाव आरो