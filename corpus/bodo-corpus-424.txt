फालिनानै आरो सिबिनानै आलो - गोजोन गामि गावदालि रंजा - बाजा जज ' गोगोमै राइजो जादोंमोन । दाबो नेपाल , सा - बांला आरो आसामाव ब'रफ्रा बाथौ धोरोम फालियो आरो सिबियो । आर्यफोर हाबफैनाय सिगां आसामाव बर'फ्रा बाथौ धोरोमखौ खौसेयै फालिना दंमोन । 
 आसामाव आर्यफोर हाबफैना बर'फोरनि बाथौ सिबिनायाव आर्यफोरा हिन्दु धोरोमनि भाव सोनानै होयो आरो बर'फोरनि सायाव हिन्दु धोरोमनि गोहोम गोग्लैयो । आर्यफ्राबो बर'नि सिबिनाय मोदाइ - दावदाइ फोरखौ गावसिनि हिन्दु धोरोमाव आजावना लायो आरो हिन्दुफोरनि मोदाइ महरै मानियो । " आर्य बिलाके आहि सेइ जनजातीय लोकर माजत चलि थका शिब पुजात आर्यभाव प्रदान करि आर्यता अभिमानी बैदिक सकलर ग्रहणयोग्य कारि तुलिले । . . . . तदनुसरिये पुराणि कामरुपर आदिम अधिबासी किरातसकलर स्व - स्व जातीय पद्धति अनुसरि उपासित बिभिन्न देवताक शिव बुलि , तेओबिलाकर सामुहिक सन्मानित देवस्थान ( देवतार थान ) बिलाकक शिवालय बुलि आरुतेओबिलाकर पालित शिष्टचारक शैवाचार हुलि मानि लैछिल " – आचार्य मनोरञ्जन शास्त्री ( अ . जा . इ . पृ - 80 / 81 ) । 
 बाथौ धोरोम सिबिनाय आरो बेनि सानथौ - बाथौ धोरोमनि आसार - खान्थि बादियै नखरनि सा - सानजा सिथ्ला खनायाव नमाननि इसिं थोंजों बाथौ थान गायसनना बर'फ्रा गोदो गोदाइनिफ्रायनो बाथौ सिबिबोदों । बाथौ थाननि गेजेराव सिजौ , सिजौनि साखाथियाव साहाजों जात्रासि आरो खोलाजों थुलुसि बिफां गायो । बिफां सिबि - खान्थिया गोदो गोदाइ सुबुंनि इसोर सिबि - खान्थि । ड० बिरिञ्च कुमार बरुवाया बुंदों - जन लाव्बक , तेइलर , फार्गुचन आरु मनियर उइलियामचर ग्रन्थर परा गछ आरु उद्तिदर पुजा गटेर पृथिबीते ये करा हय आरु इ ये एक प्रचीन प्रथा , सेइ कथा बदियाकै जानिब पारि । . . . बड़' - कछारी सकलर कारणे सिजु गछ बिशेष अर्थपुर्ण । तेओबिलाके सिजु गछ चोतालत रुइ तार पुजा करे " – ( अ . स . पृ . 4 ) । 
 बोराइ बाथौनि सोरजि गोहो , हा , दै , बार , अर , अख्रां एबा सोदोब बे मोनबा गोहोखौ बर'फ्रा सिजौ बिफांनि सिरिबा बाहागोआव नुनो मोन्दों । बेनिखायनो सिजौखौ बोराइ बाथौनि नेरसोन महरै आरो जात्रासि थुलुसिखौ फारियै गोथार आरो शान्ति महरै सिबियो । बे सान्थौजों बेखौनो फोरमायदों दि , जेराव गोथार दं , बेयाव शान्ति दं । जेराव शान्ति आरो गोथार दं बेयावनो सोरजिगिरि आफा बोराइ बाथौ दं । मानसिनि गोसोआ थार गोथार आरो शान्तिब्लासो ईसोरखौ मोननाइनि लामा दं । 
 बाथौ सारियाव सा 16 मोदाइ मोदाइजोफोर दं । बिसोरनि मुङैनो बाथौआव मोन 16 औवा खुन्थिया 3 फुटसो गोजौलानानै बाथौनि सोरगिदिंदुमो । उनाव खुन्थियाखौ हासिम ज'रा ज'रा सिंखावना होयो । बेयो सा 16 मोदाइ - मोदाइजोफोरनि " बोराइ - बुरि " महरै 16 ज'रा मोदाइ - मोदाइजो फोरमायदों । बेनि सान्थौआ जाबाय उजिनाय समाव बइबो साफा साफायै उजियो । उनाव देरनानै ज'रा जुलिजायोब्ला बिसि - फिसाइ ज'रा ज'रा जायो । नाथाय राइजो जानायाव बिसि - फिसाइ सानैनि गोसोआ हा सिंनि खुनथिया बादि मोनसेयैनो ( एकात्म ) थायो । नखर खुनाइयाव जोनोमगिरि बिमा - बिफाखौ मोदाइ गियान खालामनानै सिबिनाय आरो खुलुमनाय । होमब्लानो नखराव शान्ति आरो अनलायनाय फैयो । बेनो इसोरखौ मोननायनि गुबै लामा । 