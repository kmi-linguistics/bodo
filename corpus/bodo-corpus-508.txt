 " सांख्ययोगौ पृथग्बाला : प्रवदन्ति न पण्डिता । 
 एकमप्यास्थित : सम्यगुभयोविन्दते फलम । " 
 " गिनायजों हाबा मावनाय आरो ईसोर सिबिसुला
 महरै हाबा मावनायनि फिथायखौ जुदा जुदा होननानै सानग्रा मानसिया अगियान , गियानि सुबुंफ्रा मिथिगौदि बे मोननैनि मादाव जेखिजाया लामाजों मोजाङै सोलिब्लानो मोननैनि फिथायखौ मोननो हायो । " 
 गोजौनि बाथ्राखौ श्रीमत भगवद गीतायाव बुंदों । थारैनो जोंनि समाजआव ( जेखि धोरोमनि मानसि जाया मानो ) गियानजों हाबा मावनाय आरो ईसोर सिबिसुला महरै हाबा मावनायनि फिथायखौ जुदा जुदा होन्नानै गोबाङानो सानो । आथिकालाव गोबां मानसिफ्रानो ईसोर आरो धोरोमनि बाथ्रा रायज्लायबा खोनासंनो बाग्रा जाबाय । बेनि सोमोन्दै साननो बाग्रा जाबाय । जोंनि समाजआव गोबां समाव ईसोर सिबिसुला महरै हाबा मावग्रा सुबुंफ्रा सिबिनाय , मानिनाय , अनसायनायनि अनगायै मोनबोदों लाजि फोनांजानाय आरो सोंखारिनाय । एसेल ' सोलोंथाइ मोननाय लाइमोनफोरनि बाथ्राखौथ ' गोजानाव दोन । बिसोर बेनि सायाव फोथाइनाय दंब्लाबो बेनि थाखाय हाबा मावनाय , नेमखान्थि फालिनायखौनो आसु सु मोनग्रा जाबाय । जानो हागौ बिसोर बेफोरखौ बिमा बिफानिसो खामानि होन्ना सानना लायो । आरो नङाब्ला बेबो जानो हागौदि रोजा रोजा बोसोरनि उनावबो जाय आइदानि सायाव जेबो फोरमान नागिरना मोनाखै बेखौ फोथायना मा मुनामफा ? बेयो नाथाय मोनसे समाजनि गुस्लायनाय बिथिङाव गोजोनथाव नङा । 
 बेराफारसेथिं आथिकालाव जोंनि समाजआव गियाननि बिथिङाव लाइमोनफोरनि जौगासारनो हायैआ थारैनो दुखु नांथाव । दुखु नांथावल ' नङा , मोनसे हारिनि थांनानै थानाया गिथावबो । मानोना बेबादि हारिया जेब्लाबो लामा आन्दाइयो । गियाननि बिथिङाव जौगासारनो हायैनि बाथ्राखौथ ' दोन , सोलोंथाइनि बिथिङाव लाइमोनफोरनि जौगासारनो हायै बाथ्रायानो जोबोद दुखुनांथाव । जोंनि समाजाव बांसिनानो गियान आरो सोलोंथाइ बे मोननै आइदानि सायाव गुवारै गियान गैयैआनो बेनि गुबै जाहोन जानो हागौ । नुनायाव रोखोमसेब्लाबो थोरैनो गियान आरो सोलोंथाइ बे मोननैजों एसे फाराग दं । सोलोंथाइ बुङोब्ला मानसिनि देहा - मोदोम , गोहो - शक्ति , सान्नाय - हनाय मेलेमनि गासैबो बिथिङाव जौगासारनायखौनो बुंनो हागौ । नाथाय गियाना एसे