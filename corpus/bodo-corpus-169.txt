लामिदाराव सरकारनि जिनै बिघा हा लानानै गंसे आश्रम खुलियो । बै समाव म'हिनीया बिष्णु राभाजों फोनांजाब एबा जगाजग गैया । बेनि माखासे माइथाइनि उनावनो राभानि बिसि कनक मेधिया टाइफयेड लोमजानायाव डिब्रुगड़ मेडिकेल हस्पितालाव जोबथा हां बोस्रायो । राभाया जोबोर गेदेर खैफोदआव गोग्लैयो । न'आव सानै उन्दै हौवासा गथ' । राभाया रति सरगियारिखौ तेजपरसिम लिंहरनायसै । 
 खैफोदनि खौरांखौ मोन्नानै रति सरगियारिया तेजपुरसिम थांबाय । बेव सानैजों सावरायनायसैदि जेरैखि जाया बुजाय - आजाय म'हिनीखौ तेजपुरसिम लांनांगौ । बै समाव बिष्णु राभाया एम . एल . ए . सायख ' जाना दंमोन । रति सरगियारिया गिदिंफिन्ना म'हिनीखौ लोगो हमना राभानि गासै खौरांखौ बुंथिनायसै । नाथाय राभानि न'सिम थांफिन्नो राजि जायाखेसै म'हिनीया । राहा गोथे जानानै सरगियारिया म'हिनीनि बिबथै कालि कुमार लाहारिखौ लिंना लाबोना बुजाय आजाय खुनु रुखुम म'हिनीनिफ्राय गनायथि लानायसै । सरगियारिया म'हिनीखौ लोगोसे लांफाना तेजपुरसिम थांना राभाखौ लोगो हमहोना सानैनिबो खुद्रिनाय एबा जिद सिफायना होनानै फैनायसै । उनाव म'हिनीआबो सासे हौवा गथ'सा जोनोम होयो । जायनो बे लिरगिरिनि बिजामादै । मुङा बिनि अनिन्द ' सुन्दर राभा । मख'नो गोनांदि बिष्णु राभानि आफोद - खैफोद , जेंना - जेंगोना , सुखु - दुखु , रंजा - बाजानि समाव अराय साया बाइदि लोब्बा लाना हाबा मावग्रा रति सरगियारीया राभा थैनायनि नैजिद ' बोसोर थांना दंमोन । थामहिनबा राभाया थैनायनि उनावबो रति सरगियारीया समाज सिबिनाय हाबायाव गावखौनो बावसोमनो नागाराखैमोन । गागि बैसोयाव बिथाङा बै समनि पि . टि . सि . ए . नि दैदेनगिरि समर ब्रह्म चौधुरी , चरण