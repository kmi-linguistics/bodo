जायो । बिदिनो , इशोरनि मुं लानानै सुबुंआ जीउनि दुखु - दाहाफोरखौ बावगारनो हानायसै । फारसेथिं , इशोरखौ गिनानै माखासे समाज बेरेखा हाबा मावनाय निफ्रायबो सुबुंआ गोजानाव थानो हमनायसै । बुनो थाङोब्ला , धोरोमखान्थिनि गोहोमावनो सोद्रोम समाजा जोनोम मोनदों । 
 धोरोमनि ओंथिया जोबोद गोथौ आरो गुवार । बेनि बुंफुरलु होनायाबो गोरलै नङा । बुहुमाव दंनायमानि हारि माहारिफोरानो धोरोमनि खान्थिजों दैदेन जानाय । गुबुन धोरोमनि सानस्रिया गुबुन गुबुन जानो हागौ नाथाय सानथौआ मोनसेयानो । जीउआव सुबुंआ माखौ मावनांगौ , माखौ मावनाङा , मा मावोब्ला बोर मोनो आरो बबेखौ मावोब्ला फाप जायो , बबे मोजां बबे गाज्रि बेफोर गासैनिबो गुदिया धोरोमनि बोसोनाव बुंनाय दं । बेखायनो , धोरोमा सासे मानसिखौ थार लामाजों आगान सुरनायाव थुलुंगा आरो हेफाजाब होनो हायो । बेनि गेजेरजों सोरजिगिरि आनान गसायखौ मोननो थाखाय सासे सुबुंआ गावखौ बाउसोमनोबो हागौ । धोरोम आरो गोनोखोआ फैसा गरसेनि फारनै बिखुंबादि । मोनसेया गुबुन मोनसेनि हेंथाबो नङा । मानोना , धोरोम आरो गोनोखो मोननैनिबो थांखिया सुबुं समाजाव सुखु गोजोन आबहावा दानानै थार लामाजों दैदेनलांनाय । सासे धोरोम गुरुनि मोनैखौ मोननो लुबैनाय आरो सासे गोनोखोगिरिनि मिथियैखौ मिथिनो हास्थायनायाव गोरोबलायनाय दं । लामायाल ' गुबुन गुबुन । धोरोम गुरुवा आध्यात्मिक गियाननि दारै आरो गोनोखोगिरिया