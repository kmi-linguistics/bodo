ciples of Hatred ) : 
 मोजां मोननायनि खोलोबबाया जेरै मोनबा बाहागोआव दं बेबादिनो गाज्रि मोननाय एबा मुगैनाय गियानखौबो मोनबा खोलोबाव बाहागो खालामदों । जेरै - ( 1 ) अननाय गैया जासे मालायनि जीउखौ गोमा होनाय हाबाखौ मुगैनाय ( 2 ) सिखावनि हाबाखौ मुगैनाय ( 3 ) फोलानाय आखलखौ मुगैनाय ( 4 ) सिखावै मालायनि हिनजावजों गाज्रि हाबा मावनाय आखलखौ मुगैनाय ( 5 ) गाज्रि आखलनि मानसिजों गोरोबफानायखौ मुगैनाय । बेफोरनि अनगायैबो गोबां अनजिमानि मोनबा खोलोबाव बाहागो थानाय गियान एबा आखलनि लामा दंबावो । बेफोर गियान एबा आखलनि लामाखौ बाथौ बोराइयानो मोनसे समाव बर ' फिसाफोरनो फोरोंलांदों होनना बर ' बोराइनि सल'आव दं । 
 8 . अबंलावरीआ बुहुम सोरजिनायनि बाथ्रा ( God's creation of the universe ) : अबंलावरीआ मोनसिं सिं बोराइखौनो मानसि महरै बे बुहुमाव उजि हरहोयो । नाथाय बियो बोराइ जासे हार्सिङै थानायलाय आरो सोरगोआव थांफिननायलाय आवां लावरीआ दारि मुवा आरो सिरि दौबा हौवा हिनजाव सानैखौ बे बुहुमाव मानसि सोरजिनो थाखाय उजि हरहोयो । बर'फोरा बिसोरनिसो फिसा - फिसौ । मोनसिं सिं बोराइया सोरगोनिफ्राय सनानि खामफ्लायजों बुहुमाव राइजो जानाय एबा समाजनि जेथोफोरखौ खेवनो थाखाय आसार - बिसार खुंनायनि नेम एबा खान्थिफोरखौ फोरों फैयो । बेनि उनाव मोनसिं सिं बोराइया जि लामाजों फैदोंमोन बे लामाजोंनो सनानि खामफ्लायाव गाखोनानै सोरगोआव थांफिनो । बेफोर बाथ्राया बर ' बोराइनि सल'फ्राव दं । बंफां - लाइफांफोरनि मादाव बयनिख्रुयबो सिगां सिजौखौनो अबंलावरीआ बुहुमाव सोरजि हरदों होनना बुंदों । 
 9 . बाथौनि सोरजिलु गोहो ( Creative power of Bathou ) : सानसुमैफोरनि गेजेराव सोरबाबा बुंनो सानो , सिजौनि बिजौ एबा जोबथारनायखौ नायोब्ला नुनो मोनो , बिनि महरा हौवानि आथोनजों ( Panic or male organ of generation ) गोरोबनाय नुनो मोनो । बेनि थाखायनो सानसुमैफ्रा बुंनो सानो मङ्गलिय फोलेरनि बर ' हारियानो सिब्राइनि सोरजिलु गोहो एबा power of generation नि नेर्सोन महरै सिजौनि गेजेरजों अबंलावरीखौ सिबिबोदों । आथिखालाव बि सिब्राइ एबा बाथौ बोराइखौनो हिन्दु एबा आर्य फोलेरनि सुबुं माहारिफोरा 'शिब ' एबा 'महादेब'मुं होनानै बिनिनो सोरजिलु गोहोनि नेर्सोन 'शिबलिङ्ग एबा शिबनि आथोनखौ सिबिनो लाबोदों । ( It may be said that the present form of Hinduism specially , the Shaivism ' has its root in the Bathou of the BoroKocharis , The Bathou is none but the present Hindu God Shiva whom the Hindus worship in different forms today : Rowney Horatio Bickerstafle ; the wild Tribes of India . ) 
 बिदिब्ला हिन्दु एबा आर्य फोलेरनि मानसिफोरा सिबिबोनाय बे ' शिबलिङ्ग ' एबा शिब आथोननि source आ ' सिजौ ' बंफाङासो जानो हागौ । बर'आ नाथाय सिजौ बंफांखौ आथोन एबा सोर्जिलु महरै सिबिया । बे सिजौ गुदियावनो बरफोरा सोरजिगिरि आनान गसाइ बिनान गसाइ ,