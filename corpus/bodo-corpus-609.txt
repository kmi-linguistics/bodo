गेजेरजों एबा भिजिवेलनि हेफाजाबै गोमालांनाय रावफोरखौ फिन बाहायनो हानायबादि राव नायसोमग्रा मिरु आफादा जि बिबान आखायाव लादों थारैनो बियो गोजोनथाव बाथ्रा । बे बायदि नाजानाया गोबां रावफोरा थांनानै थाफिन्नायाव थारैनो रोदा सुफिनगोन आरो इयुनाव जिव मोनफिनगोन बेयो मोनफ्रोम एबा साफ्रोमबो हारि हारिसानि गोजोनथाव बाथ्रा । जों बयबो मिथिगौ मोनसे हारि माहारिनि रावा थांनानै थायो राफोद लिरगिरिफोरनि सायाव अTरो गाव गावनि असे रावजों रायज्लायनाय हुदानि गेजरराव । गाव गावनि रावखौ गारनानै मालायनि रावजों रायज्लायनो हुदा खालामनाया हारिनि मोनसे गिदिर भायरास । आथिखालाव गोबां गोरों गोरा मेलमजिबि सुबुंफोरा इंग्राजि रायज्लायनो रोंनायखौनो जोबोर गोजौआव सहैबाय होन्नानै सान्नानै लायो । नाथाय गावनि हारिनि आंगो रावा बेसेबां खहा जालांदों बेनि फारसे गोरों गोरा फोरा दाजाब दानख ' सानखान्थि खालामनानै नायफेराखै । दा समानो थिनबाय दिनैनिफ्रायबो लिरगिरिफोरा गाव गावनि असे रावजों बिजाब लिरनाय नाटक , गाउन , खन्थाय , रायथाय बायदि बायदि लिरनाय फोरखौ जागाय जेनब्ला बै रावफोरा गोजौआव मुंख'बोनाय रावफोर बादि सासे सानैनि गेजेरावल ' थांनानै थाहैनायनि अनगायै जेबो गैया थामहिनबा इयुनाव गोमा लाङा बेखौ रावबो बुंथिगिरिया बुंनो हाया । बिनिखायनो साफ्रोमबो लिरगिरिफोरा लिरनाय हुदा आरो फोसावनाय खामानिफोरखौ गोख्रोंनिफ्राय गोख्रों खालामनानै बुहुमाव गाव गावनि नाजानाया साफ्रोमबो लिरगिरि आरो गोरों गोरा मेलेमजिबिफोरनि गिदिर बिबान जानानै फैबाय ।