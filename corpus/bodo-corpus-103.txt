बिघा 1 ( से ) हानि गय बागाननिफ्राय गेजेर गेजेर लेबु बा कमला आरो फाथै होदेरोब्ला बिनिफ्राय खमब्लाबो 60 / 70 हजारसो रां फैनाय नुहरोमोन । जेरै - 
 गय– 200 दाल , फांसेयाव 200 . 00 ( नैजौ ) रां = 40 , 000 . 00 ( ब्रेजि रोजा ) रां
 नारें कमला 30 दाल , फांसेयाव 200 फिथाय , थाइसेयाव 5 ( बा ) रां =30 , 000 . 00 ( थामजि रोजा ) रां । 
 फाथै - 20 दालसो - फांसेयाव 500 . 00 रां =10 , 000 . 00 ( जि रोजा ) रां । 
 बारियाव बेफोरजों लोगोसे गाइजाबावयो खान्थाल थाइजौ आनारस , मुदुमफुल आरि । बेफोरनिफ्रायबो गरसे गरनै फैया नङा फैयो । फैसाया जिखि जाया मोजाङै मावब्लानो दं , फैयो । दा बाथ्राया जाबाय मावग्रा मानसि , मावग्रा मानसिनि जेंना । सोर दं , सोर मावबावगोन ? अलसिया जानायखौनो बयखौबो नुबाय । आथिं आखाइ दंब्लाबो सोमावनो बाबाय । ओरैनो मोनजाजानो मोनलोंजानो लुबैबाय । सिगां फारसे बिनि बागै इसे बुंबोनाय जाबाय । जेराव जायनि जाउनाव गोबांगामि ओनसोलफ्राव हाफ्रा ओरैनो गांलाब - गांथाब , लांगाब - लांथाब गोग्लैना थानो हमदों । समाजाव हारिनि गेजेराव मोनसे गिदितनो जेंना नुजाथिदों मा होनबा जोनि बाङाइ सुबुं सानखो अनजिमा । गोदो नखरफ्राव मावग्रा दांग्रा मानसिनि इसिबां जेंना गैयामोन ; 22 / 23 जनाथ ' थायोमोनानो । दा नाथाय जेसेबां बिदा फंबाय इसेबां थाइ थाइ होन्नाय बादि थाबथाबनो गुबुन जानानै साथाम साब्रेसोल'नि फिसा नखर जानो हमबाय । गाव , बिसि आरो फिसाफोर सानै बा साथाम । सोरबाबा सासेल ' खांसै । बेबो गावबो साख्रि , बिसिबो साख्रि फिसायाबो दाबसि गोजानाव फरायहैनाय एबा साख्रि लाहेनायबाथ ' बाथ्रायानो गैलिया । बिदियाव जोंनि नखरफोरनि मावनाय दांनाय हा -हु लानानै राइजो