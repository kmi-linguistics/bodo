मोस्लेर जालांनो लामा लानायासो नोजोरआव गोग्लैदों होनजाया । आथिखालाव बाङाइ जालांनोसो हमदों होनजायो । बिथांनि सिमाङा सिमाङैनो मेगननि फैसालियाव गोमोर लांबाय होनजासै । ओरैनो मुङावल ' फुजिनाय बायदि होनब्लाबो बांद्राय जानाय नङा बादि मोनो । 
 बर'हारिखौ गुबुननि नासयनाय , सोबख'नाय , गादबनाय , सुसिनाय आरो थगायनायनिफ्राय रैखा खालामनो थाखाय गोबां आफादफोर जोनोम जादोंमोन । बेफोरनि खायसेया थैबाय आरो खायसेया थांनानै दंब्लाबो मिरौ - जिरौयै दं होनजायो । दा गोसोआव लाख'हायै आफादफोर दंसै । बे आफादफोरा हारिनि थाखाय मावगोन ना गाव - गावनि थांनानै थानायनि थाखाय मावगोन सान्नो गोनां । बेफोर बादि आफादफोरनि दैदेनगिरिफोरा बुंना लायो जों बड'फानि सिमांखौ मोखथां महर होगोन । नाथाय नायोब्ला नुनो मोनगोन बावनानै थानाय बादि आरो ओरैनो मख'नाय बादिल ' मोन्दाङो । बड'फाया गुबुनफोर बादि खुगायाव रुफानि दौलेम लानानै जोनोम मोनाखै । गुबुनफोर बादि उदै बुंजासे आदार मोनजायाखै होनब्ला बारायगानानै बुंनाय जानाय नङा । बे निखाउरि आरो दुखुथियायानो बिखौ हारि सिबिनो थुलुंगा होनाय होनजायो । उन्दै समनिफ्रायनो गोबां खैदां खैफोदनि गेजेरजों फैनांनायनि थाखायनो हारिनि खैदां खैफोदखौ हमदांनो हादोंमोन । जायनि थाखाय गोसोआव बेसेबा गिदिर मिजिं एबा सिमां लानानै फैदोंमोन । बे बेसेबा गिदिर थांखिखौ जाफुंसार होनो थाखाय बेसेबा गिदिर जांख्रिथाय लाबोनानै होफैदोंमोन बियो बर'फोरनि गेजेराव । बे जांख्रिथायानो हारिखौ फारफ्रोमबो बिथिङाव जौगाखां होनो बर ' हारिखौ । बर ' हारिखौ मोनसे गेरेमसा हारि दानायानो बिथांनि गेदेर थांखिमोन । बिथांनि साननाया