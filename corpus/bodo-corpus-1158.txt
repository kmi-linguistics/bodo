लथादुफा : बिनो , जोबोद आब्राथार । लांना मोजाङै फोरोंहैदो । बिमा बुरैखौसो जोबोद दुखु होयो । जाया - लोङा गेलेनाय , हाजो गाखोनाय , दै सानस्रि नायखौल ' मिथिगौ । नागिर नागिरसो लायनांगौ । थान्दै : मा मुं जोहोलाव नोंनि ? जावजें : जाउलीया मेस । आइ - आफाआ आंखौ जावजें होनना गाबज्रियो । थान्दै : साबगौ । नोंखौ जों जाउलिया मेस होनना गाबज्रिगोन । जंदादुफा : थां फिसा खाथिआव थां । जोंनि राजानि थान्दैसो । लथादुफा : थां फिसा थां । गिनो नाङा । [ जावजेंआ लाजिहां लाजिहां थान्दैनि खाथिआव गसंहैयो । थान्दैआ खाथियाव बज'बना बुङो ] थान्दै : साबगौ । जोबोद थाग्रा गथ' । नोंखौ अां राजानि खाथिआव लांनो फैदों । नों थांगोन ना थाङा ? जावजें : आइ - आफाआ हगारहंरोब्ला थांगोन । थान्दै : साबगौ । बिदिब्ला । लथादुफा : मा लांखानिफ्राइनो राजाआ आंखौ माब्ला लांफैगोन , माब्ला लांफैगोन होनना अांनाव सोंबाय थायो । अां हगारहरा होनब्लाथाय बियो बोराबना दाबसेयाव गेलेनो ब्लद थाङो । आरो माब्लाबा लांफैगोन होन्ना बुंब्लाथाय जोबोद खुसि जासोगारो । नै दासोम्बा रायखांदोंमोनलायो । थान्दै : साबगौ । गथ'आवो थांनो गोसो दं , नोंसोरहाबो हगार हरनो गोसो दं । बिदिब्ला बारा गोबाव खालामला । जाउलिया , थांनो गोख्रै ओंखारहैदो । अां नोंखौ लाना थांनोसै । जंदादुफा : फिसा जावजें , ओंखारहैदो थां । नोंनि गान्नाय जोमनाय गेलेग्रा मुवाफोरखौ आं राजानिसिम थांना हैसिगोन माब्लाबा । लथादुफा : गाबोन्नो हैगोन जों फिसा । नोंखौ नाइथाव थाव । जावजें : आइयै अां गाबोन थांब्ला जाया नामा ? गाबोन नोंसोरनो आंखौ दोन्ना फैदो । जंदादुफा : फिसा जावजें , नों दिनैनो थांखादो । राजाआनो मैदेरजों लोगोसे थान्दै