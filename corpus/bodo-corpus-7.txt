मुंख'थारगोन आरो बेखौनो बुंदों जाबसिन्नाय सिनायथि । बेबायदि सिनायथिफ्रा गोदो गोदाय गोरा मानसिफोरनिफ्राय फैदोंमोन जेरै जमिदार आरो राजा महाराजाफोर । जाबसिनजानाय सिनायथिया गोबां सिनायथि बुथारनानै मोनसेल ' सिनायथि जोनोम होयो । गोदान सोदोमस्रियाव बेफोरबादि सिनायथिया राव - हारि , धोरोम आरो हारिमुनि मुङावबो फैदोंमोन । मोनसे हारि , मोनसे धोरोम , मोनसे राव आरो मोनसे हारिमुनि जाबसिनलु सिनायथि दानो थांनायावनो राव - हारिमु , धोरोम आरो हारिनि सौग्रावलायनायफ्रा मुलुगाव गिदिर गिदिर बिग्रायनायनि जोनोम होलांबाय । जाबसिनलु सिनायथि दानो नागिरग्राफोरा गुबुन्नि सिनायथिखौ मनग्लाबनायखौ गाव गावसिनि सिं एबा सानि निति हिसाबै बाहायो । बेनि हेंथायै बिग्रायग्राफोरा न्याय मोन्नांगौनि थाखाय नाजानायखौनो निति हिसाबै लानानै जुजियो । जेरै सानसे मुलुगाव बृटिश सामराज्यो दानाया बृटिशफोरनि निति मोन अारो मुलुगाव बिस्राबो इंलिश रावजों मोनसेल ' सिनायथि दानायनि सिमां दङ'मोन । बेनि हेंथायै जेसेबां बिग्रायनाय मुलुगाव जालांदोंमोन बेफोरखौ उदांस्रिनि दावहा बुंनाय जादोंमोन । मोनसेथिं नितिया जेब्लाबो मोनसेथिंनि न्यायनि जुजिनाय सोमजिहोयो । सरासन्स्रायै नितिफोरा मोनसे बिथिङाव न्याय गायसन्नायनि थाखायनो जानांगौ । जेरै दानि मोनफ्रोम हादरनि अर्थनितिफोरा सामाजिक न्याय होनो थाखाय जायो । राजनितिफोरा रायजो एबा हादोराव नोगोरारिफोरनि न्याय होनायनि थाखायनो जायो । नाथाय जेब्लानो मोनसेनि बारा हान्जा थायो अब्ला मोनसेनि नितिया गुबुन मोनसेनि न्यायनि सोंलु लाबोयो । जोंनि हादरनि राजखान्थिआव नायोब्ला नुयो गोबां बिबांनि राजखान्थि हान्जा थानाय खान्थिया गोबां नितिनि जोनोम होबाय थायो । थार अोंथिआव बैफोर