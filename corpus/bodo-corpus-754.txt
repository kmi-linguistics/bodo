सिफुं गुदुं गुदुंबा
 सुबुंनि आसाराबो आसारबा 
 रांरासि मैथाहाजि बारि गंथाम
 नोंनो जादों सासेयानो फानथाम । 
 नोंनि सायाव रावबो गैया
 रावबो थानो हाया । 
 
 बाथौनि मोनबा बान्दोआव मोनबा थांखि हाबनानै दङ' । बाथौआ जोबनो गैयै , अनजिमा गैयै , महर गैयै , नुनो मोनै मिथिसारग्रा देरहासाद । सिजौआ बे गोहो आरो थांखिखौ दैदेनबोदों । बे गोहोआनो जादों – हा , दै , बार , अर आरो अख्रां । सिजौनि सिरिआ सिरिबा । बेयो मोनसे दिन्थि महर Symbolic । बेयाव मोनबा गोथौ सानथौनि बाथ्रा हाबनानै दङ' । बेवहाय दं – गुदि देंखो मोनबा – सा , रे , गा , पा , धा । बे मोनबा देखोखौ थुमनानै बुख्लायदों बुखांदों तालजों खामआव आरो देंखोजों सुखांदों मोनबा गुदुंनि सिफुंआव । गनायजानाय गिबि रावआबो मोनबा ओं , हूिं , ख्लिं , फोद , से । बान्दोबाया ( उजिनाय , हाबा लानाय , सुखु - दुखु आरो थैनाय । फंबा रावआ जादों - उजिनायखौ खां , देरबोला हाबा ला , सुखुआव हगारसारनो नाङा , दुखुआव गोसो हमथा आरो बोरायबोला खासावफोरनिफ्राय उदां जा , राग'लां । गुदि फुजिजाग्रा गुरुआ साबा - आनान गसाइ , मालाइ , बिमा - बिफा आरो फोरोंगिरि । दोहोरोमनि गुरुआबो साबा – आहाम , मोनसिं सिन , एना - थेना आरो सिउ बोराइ । मिथिहोग्रा गोहो मोनबा – सालाइ , बिगुर , गन्थं , खोमा आरो मेगन । मावग्रा खोन्दो मोनबा - आखाइ , आथिं , हासुग्रा , खिग्रा आरो हां बोग्रा । मोनबा सुबुं आसार खान्थि –गुरु सिबिनाय , दोहोरोम हाबा मावनाय , गेदेरखौ खुलुमनाय , उन्दैखौ अन्नाय आरो खौसेयै हाबा मावनाय आरो जोनोम हादोरनि थाखाय जिउ बाउनाय । गोथार लाइफां –थुलुसि , जाथ्रासि , खासि हाग्रा , दुब्रि हाग्रा आरो बेहेल बिलाइ । अगेन आखुआव लोबनाय सुबुंखौ बोखांनो उद्रायहोनाय फारियाबो मोनबा – अगरबाद , फंस्लदबाद , दावखिबाद , खाउआलिबाद आरो खौलोबोदबाद । गुदि मोनबा सोरजिनाय - हा , दै , बार , अर आरो अखां । दानि बाथौ दोहोरोमनि फोसावग्रा माखासे रोंग'साफोरनि बादियैब्ला ' ईश्वर ' सोदोबा गुबै बर ' सोदोब । 'दुलाराय बाथौ दोहोरोम आफाद'नेि मोनसे समनि दोहोरोम फोसावगिरि उत्तम चन्द्र खेरकाटारीया गावनि ' बाठौ धरमर छमू तात्पर्जय ' बिजाब आव फोरमायनाय बादियैब्ला बे सोमोनांथाव सामायन बुहुमनि सोरजिगिरिया 'सोर ' बेनि सं दान्नो थाखाय गोदो गोदाय बर'फोरा इनायनो हांखुर जादोंमोन । ' इयो सोर ' बे सोंनाया बिसोरनि गेजेराव बेसेबा जौ बोसोर उसु खुथु खालामनांदोंमोन जानांगौ । मानोना बेफोर सोरजिनि गुदियाव माबा मोनसे एबा सोरबा गोहो गोनां बिगुमा थाथारनांगोन । जाय बे बुहुमखौ सोरजिदों । जाय जोंखौ जोनोम होदों - खांदों - बादों , फोजोबस्रांदों , सान , अखाफोर , हाथरखि जोंदों - बांग्रि मावहोदों , दै बानाजों बुहुमखौ लोमसावहोदों –बेनि बिगुमा सोरबाया सोर जाथावगौ ? दंथारोखि दंथारो सोरबा बुजिना सुजिना , मिथिना सुथिना गोहो गोनां , जायनि आखाइ सोमावनायाव बेफोर जाथाया जागासिनो दङ' । मुगानि उनाव मुगा बेसेबांबा सं दान्नानै उनाव जानो हागौ नैथि गुरु मोनसिं सिन बोराइआनो बेनि फिनखौ एरै होलांदों – बे सोरबाया जादों – 'इयो सि अर' । इयो ( बियो ) , सि ( गुदि / सोलेर ) अर ( जोबनो गैयै फैलाव ) थामहिनबा इनो गुदि आरो जोबनो गैयै । बे इ सि अर निफ्रायनो इसोर एबा ईश्वर सोदोबा जानो हानाय । सिब्राइ , बाथौ बोराइ एबा बोराइ बाथौआनो ईश्वर महरै मानसिफोरजों फुजिजाबोदों । 
 सिब्राइ एबा 'शैव दोहोरोमानो ' जानो हागौ बुहुमनि गिबिसिन दोहोरोम । हा , दै , बार , अर आरो अख्रां बे मोनबा बेसादजों ज ' लोगो जानानै मिथिंगानि खान्थि बादियै जिबख्रि सोमजिनानै देहानि महर लायो आरो मिथिंगानि गोहोजों बेयो बारायलाङो , देरलाङो -लावलाङो उनाव बोराइ जालाङो आरो रुंलाङो । आरोबाव गोदान सोरजिनि