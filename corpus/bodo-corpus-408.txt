जों बेखौनो बुंनो हायो अबंलाउरीआ दं आरो लोगोसे " सब का मालिक एक है " होननाय रावाबो सैथो फोरमान जायो । 
 बर'आ बाथौ धोरोमनि सुबुं नाथाय दिनै बरसाआ ब्रह्म , खृष्टान , सतसंघ , कृष्णगुरु , रुपामणी बाथौ , बा गसाइ बाथौ बेबादि गोदान गोदान सचाइती आरो धोरोमाव जायगालाबाय । बाथौफोथायथियाबो गोबां जाबाय सोरबा बुलि , सोरबा बिबार आरो ब्रह्मआवबो बिदिनो फारागथिखौ नुनो मोनबाय । सानस्रि आरो सान्थौनि गोरोबलायनाय गैयै जानाया गासैबो धोरोमावनो थायो । आरो बर'सानि बेलायाव रासिनै साननाय , सानस्रि , फोथायनाय , हारिमु , राव रायलायनाय गाननाय जोमनाय , जानाय लोंनाय जेरावबो गुदि गैयै बिजौ गैयै हाल साला दिनै जाबोनो हमबाय । बेबो नाथाय गुबुन हारिनि हारिमुनि गोहोमाव । बे गोहोमखौ होबथानोबो बोरै । थेवबो गावनिखौ रैखा खालामनाय गावनि आखाइयावनो थाबाय । बेखायनो जोंनि बर'सानि हारिमुखौ दिनै Peter Burke आ Cultural Hybridity बिजाबाव बुंनाय । जेरै— Hybrid Practices may be identified in religion , music , language , sport , festivals and other cultural domains . Mahatma Gandhi , for instance , has been described as creating his own religion , an idiosyncratic mixture Of Hindu , Islamic , Buddhist and Christian , ideas " ( P - 21 ) खौ बुंनो हायो । बर'नि धोरोमआबो बे लामाजोंनो थांगासिनो दं । खृष्टान धोरोमनि बर'फोरा इउरपनि खृष्टान एबा खोला भारतनि खृष्टानफोरजों रुजुजाया । बर ' खृष्टाननियाव दाबो गोदो गोदायनि आसार खान्थि फोथायनाय गिनाय जानाय लोंनाय गाननाय जोमनाय बेफोराव बर ' बर' मोन्दांथिया दंजोबो । ब्रह्म धोरोम लानानै बरफोरा जौ लोंनाय , अमा जानाय फिनायखौ गारदोंमोनब्ला दा नाथाय जेबो फारागखौ नुनो मोनला । गोदोनि बादियानो जाफिनबाय । सतसंघआव थांनायफ्राबो बर'निबो जाजोबा हिन्दु असेनिबो जाहैजोबा जानायखौ नुदों । फंसे रावै बुंनो थांब्ला बरफोरा Pluralism एबा multiculturalism माने Hybrid Culture आव गोग्लैयो । S . Endle आ बुंदोंमोन - The religion of the kachari race is distinctly of the type commonly know as ' animistic ' and its underlying principle is characteristically one of fear or dread आरो बिथाङा बुंबावदों — In the typical Kachari village as a rule neither idol nor place of worship is to be found ; but to the Kachari mind and imagination earth , air , and sky are alike peopled with a vast number of invisible Spiritual beings , known usually as " Modai " ( p . 33 ) 
 जों सावरायनो गोनां गुबै बाथ्राया जाबाय ' animistic ' सोदोबखौ लानानै । बे सोदोबखौ Oxford Advanced Learner's Dictionary आव ओरै बुंदों Animism ( noun ) ( 1 ) the belief that plants , objects and natural things such as the weather have a living soul . ( 2 ) belief in a power that organizes and controls the universe - animist ( noun ) - animistic ( adj ) 
 दा बाथ्राया जाबाय बर'नि धोरोमखौ Endle आ Animistic ( Adjective ) बुंनायाव जेबो रागा