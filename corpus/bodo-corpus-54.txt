ओंखायनो सासे फोरोंगिरिआनो समाजनि बयनिख्रुइबो गियान आरो गोहोम गोनां । नाथाय सासे फोरोंगिरिखौ जोथोन गैयै जासे दाबसेआव दोन्थोनानै सोरबा उदखारि एबा खावनानै मोन्नाय दोहोनजों मटर गाड़ि नखर लानाय सुबुंखौनो समाजनि बयनिखुइबो गोहोम गोनां सुबुं हिसाबै गनायनाय जायो । 
 समाजनि बेफोर बादि बिसारनि थाखाय फोरोंगिरिफोराबो टिउसन लानानै धोनि जानानै समाजनि नोजोराव गोहोम गोनां सुबुं जानो नाजानानै न'खर फोरोंगिरि , फरायसा लोगो बिजाब लिरनानै दोहोन खामायनाय हाबाया मुखुब थायो । समाजनि बांसिनद्राय गियानि सुबुं हिसाबै राङारि बिथिङाव फोरोंगिरिफोरा बांसिनद्राय दानबान्था मोनगिरि जायालासिनी सागानल ' होनो गोनां जाख'र खालामगिरि मावख'गिरि माखासेफोरासो बांसिनद्राय दान बान्था मोनगिरि सुबुं जाहैयो । आनजादनि फिथायनि बिसार खालामनायाव फोरोंगिरिनि गोहोमनि बाथ्रा सावरायनो थांनायाव बे गासिबो बाथ्राफोरखौ नायबिजिरनायनि गोनांथि दङ' । नङाब्ला फोरोंगिरिफोरनि फारसे आइन , बेरेखा खालामनाय जागोन । फोरोंगिरिया फोरोंनो रोङाब्ला बिबान एंगार होनो नांगौ । नाथाय रोंनानैबो गोजौआव मख'नाय जाहोनफोरनि थाखाय फोरोङाब्ला , बै जाहोनफोरखौ फोजोबनो एबा गैया खालामनो थाखाय नाजायनाया समाजाव सोलिबाय थानो नांगौ । समाजनि गुबुन रावबो गावनि मावनांगौखौ मावनाय नङा , फोरोंगिरिफोराल ' गावनि बिफावखौ फालिबाय थानो नांगोन बे बाइदि दाबि दिखांनो जोंहा रावहाबो नैतिक मोनथाय गैया । 
 जोंनि सामाजिक नेमखान्थिनि सरासन्स्रा फिथाय हिसाबै माखासे धोनि , माखासे निखावरि , धोनि खाबु लागिरि निखावरि दाहा लागिरि । सरासनस्रायै टाउन