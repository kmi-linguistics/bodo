फरायसालि गोदान गायसन्नाय समाव असमीया बिजोंखौल नोजोर होनानै बर ' बिजोंनि फरायसालि गायसन्नायखौ नेवसिनो सानोब्ला एबसुआ सहायनानै थानाय नङ । बेनिखायनो आसाम सरकारा गोदान फरायसालि गायसननो बेवालि लायोब्ला बरबिजोंनि फरायसालि गायसननायनिबो राहा लानो खावलायनायनि थांखि लायो । 
 ( ग ) आथिखालाव आसाम सरकारा मोनफ्रोमबो गुदि , गेजेर आरो गोजौ फरायसालिफ्राव Contractual फोरोंगिरि थिसननायनि बिथांखि लाबाय । नाथाय , जेब्लासिम अरायथा फोरंगिरि थिसननायनि राहा लाया , फोरंगिरि अांखालनि जेंनाया जोबनाय नङ । बेनिखायनो दुलाराय बर ' फरायसा आफादा अरायथा फोरोंगिरि थिसननायनि दाबिखौ लानानै हाबा मावलांनी थाखाय दिनैनि थान्दै मेलनि गेजेरजों थांखि लानाय जायो । 
 ( घ ) भारत सरकारा माहारिनि गोदान सोलोंथाइ मावथांखिनि गेजेरजों मोनफ्रोमबो गुदि फरायसालियाव थाखौ बा आरो गेजेर फरायसालियाव थाखो डाइनखौ सरजाबनो थांखि लाबाय । नाथाय बे फरायसालिफ्राव थोजासे फोरोंगिरि थिसन्नायनि आरो इनफ्रास्त्राकसारखौ जौगासार खालामनायनि बिथांखि गैया । बेनिखायनो दिनैनि थान्दै मेलनि गेजेरजों थांखि लानाय जायोदि भारत सरकारनि बे बिथांखिनि गेजेरजों थोजासे फोरोंगिरि थिसन्नाय आरो मोनफ्रोमबो फरायसालिनि इनफ्रास्त्राकसारखौ जौगासार खालामनांगौनि थाखाय दुलाराय बर फरायसा आफादा सरकारनि खाथियाव दाबि दैखांनानै खामानि मावलांनो थांखि लानाय जाथों । 
 ( ङ ) आथिखालाव आसामाव साफ्रोमबो फोरोंगिरिफोरनो फोरोंनायनि ट्रेनिं होनाय जायो । नाथाय बर बिजोंनि फोरंगिरिफ्रा असमिया बिजोंजोंसो ट्रेनिंखौ होनाय जायो । बे बिथिंआव बर'बिजोंनि फोरंगिरिफ्रा बर'बिजोंजोंनो जाहाते ट्रेनिंखौ लानो हायो । बेखौ लानानै दुलाराय बर'फरायसा आफादा सरकारनि खाथियाव दाबि दैखांनानै हाबा मावलांनी थाखाय थांखि लानाय जायो । 
 ( च ) आथिखालाव दुलाराय बर'फरायसा आफादा गुण गोनां सोलोंथाइनि माव थांखिनि गेजेरजों बरफोरनि गेजेराव गियान गोनां समाज दानो आरो फरायसालिनि गेजेराव बादायलायनायनि थासारि लाबोनो खामानि मावबाय थादोंब्लाबी हादरसायारि आरो माहारियारि थाखोआव बरफरायसाफ्रा बादायलायनायनि गोसोखौ जौगासारखालामनानै लानो हायाखे । बेनिखायनो बे बिथिंआव खामानि मावलांनो थाखाय दिनैनि मेलाव थांखि लानाय जायो । ( छ ) आथिखालाव आसामनि गोजौ आरो जौसिन फरायसालिफ्राव लांदां जानानै थानाय गाहाइ फोरोंगिरि आरो गोरायुंफोरनि मासिखौ सुफुडैआव फरायसालि बेंनायाव जेंना सिखारनायखौ मुनो मोनदों । बे आयदानि सायाव दिनैनि थान्दै मेला गोथौयै सावरायो आरो बे मखनाय लांदां मासिफोरखौ सुफुनो थाखाय आसाम सरकारनिसिम दाबि दैखांनो थांखि लानाय जायो । 

थांखि नं 4 : Bodo National conference नि सायाव दुलाराय बर' फरायसा आफादनि थांखिः थांखि लानाय जायोदि 18 आरो 19 नबेम्बर 2010 अक्ट'आव कक्राझार जिलानि बड'फा नोगोराव बरहारिमायारि जथुमनि गेजेरजों दाजानाय Bodo National conference आफादखौ दुलाराय बर फरायासा आफादा बरायदों । जोनोमनि उननिफ्राय दिनैसिम बे गोदान आफादा जायफोर खामानि माबबोबाय थादों बेखौ एबसुआ नोजोर होबोबाय थादों । दुलाराय बर ' फरायसा आफादा मिजिंथियो बिनि गेजेरजोंनो बरफोरनि माहारियारि जेंना गाहायै - सोलोंथाय , समाजारि जेंना , रांखान्थि , हा - हुनि जेंना , राजखान्थि खुथाय , सुर्बु - धोन आरो जीउरैखाथिनि फारसे मोनसे थि लामाजों बर ' माहारिया सिगांलांनो हागोन । बे आफादजोंनो एबसुआ मिजिंथियो बरमाहारिनि गेजेराव सोलिबोनाय आयेन -बेरेखा हाथियार बाहायबोनाय आरो एन .डि .एफ .बि .नि 25बोसोरनि