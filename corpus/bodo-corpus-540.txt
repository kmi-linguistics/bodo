फाथै जरा बावनानै , लाइजौ / लाइसायाव आलारि बाथि फोजोंनानै । गारजा फुजाया जोबखांब्ला ( लोक्षी गाजी ) बेनिफ्रयनो गाजा गोमजायै दोलै नोगोरै खाम , जथा , सिफुं दामनानै जै होयै होयै ( आसु माइनावनि जै , सालि माइनावनि जै , लोक्षि माइनावनि जै , बिमा माइनावनि जै । बुङै बुङै ) मोसा - मोसा माइनाव थिस'नो / दिखाङो / बुरखाङो । नखरनि लांगोनायाव थालिरनि गेद गायनानै आलारि बाथि सावनानै । गाव गाव नखरनि बाख्रियाव थिस'नो । सोहैयो । 
 खेराइ खांनायनि उनाव सोरांसि - सोरांसि गोजौआव बुंबोनाय बायदि माइनाव थिस'न्नायखौ खेराइसालियाब नुनो मोनो । 
 2 ) माइसालि मसननि माइखौ हानायनि / दैखांनायनि सिगां सिगां माइनाव लानाय / लोक्षि लानाय नेम बर'फोरनाव दाबो दं । दुगैयै लोबै , गोदान सि एबा गोथार गान्नानै खानाय खेंफ्रुनानै , लथायाव दै गोथार , आखायाव खासि , लाइजौ लाइ लानानै नखरनि माइ गोमोननिफ्राय गसाथाम एबा गसाबा हास'नानै खर'अाव रुजुन्नानै बाख्रियाव थिस'नफैयो । हानायनि सिगां दै गोथार ( सान्थि ) सारो आरो खुलुमनानै बिमा माइनावखौ रायस'न्नानै आरज गाबो । 
 3 ) इसिं खनायाव दनजों बुंजासे माइ / माइरं बावनानै आलारि बाथि फोजोंनानै दोन्नाया माइनाव सिबिनायनि गोजाम अTसार । माहेन्दोआव अन्थाय रागाम सोफानानै दोन्नाया बिमा माइनावनि माबगोमा गोहोखौ नोजोर मोन्नो आरो थिनानै दोन्नो हास्थायनायनि मोनसे नेर्सोनथि । 
 अदेबानि गोजौआव सावरायनाय फोरनि बांसिनखौनो बाथौ दोहोरोमारि बर'फोरनावल'सो मोन्नो हायो । खायफाखौ ब्रह्म दोहोरोमारि बर'फोरनाव नुनायनि अनगायै रावबो गुबुन दोहोरोमारि बर'फोरनावनुनो नुनो मTना । 
 बैफोर गोजौअाव सावराय बोनायफोरा बर'फोरनि नेम खान्थि । माइनाव सिबिनायनि बिदिन्थि महरै आसार हारिमु ( ritualistic culture ) । 
 मुगाया जेब्लायबो गुग्लायसुला । हारिमुआबो । मानसिनि गोसोआबो बेनिखायनो दोहोरोम आसाराबो गुस्लायो । बोथोरजों मुगाजों गोरोबो । जानो हागौ बेनिखायनो बै गोजाम खान्थिनि निराखार खान्थिनि अनगायैबो दिनैनि समाजो लोक्षि फुजानि बे साखार रुपजोंनो बिमा माइनावखौ " लोक्षि फुजा " हिसाबै रायजो राजा ज ' खौसेयै सिबिदों , फुजिदों - साइनासालि /जौसाङाव बैसागु खुंनाय बायदि ।