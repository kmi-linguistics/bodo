औवारीया । बे हाबाफारिखौ गुवाहाटीयाव थानाय आइ . टि . ए . माछख आयाव खुंनाय जायो । 
2 अक्टबर 2011 , गान्धी जयन्ती सान फालिनायः
 दुलाराय बर ' फरायसा आफादा समाजाव आयेन बेरेखा हाथियार गैयै आरो हिंसा गैयै समाज दानो थाखाय अराय सम हाबा मावबो गासिनो दं । माहारिनि बिफा महात्मा गान्धीया समाजाव अराय गोजोन लाबोनो थाखाय अहिंसानि खान्थिखौ मुलुग नाङै फोसावदोंमोन । बिनि थाखायनो बिथांनि जोनोम सानजों लोब्बा लाखिनानै समाजाव अहिंसानि खान्थिजों आवगायबोनो थाखाय गान्धी जयन्ती सानखौ फालिबोनाय जादों । बे सानखौ फालिनाय जायो बाकसा जिलानि सिङाव थानाय मसलपुर गोजौसिन फरायसालि फोथाराव । फुंनिफ्राय जागाय जेन्नाय बे हाबाफारियाव गोबां आलासि मेलेम जिबि आरो फरायसा , रायजो - राजा बिथांमोनहा बाहागो लानानै गासैबो राखोमनि हाबाफारिखौ जाफुंसार होयो । हाबाफारियाव बाहागो लानाय आलासि बिथांमोनहा जाबाय फारियै - राजेन खाख्लारी लेङाय आफादगिरि बर'थुनलाइ आफाद , दिपक कुमार बसुमतारी बारग ' आफादगिरि दुलाराय बर ' फरायसा आफाद , मुस्रि हितेश बसुमतारी एम , एल . ए . , राजु नार्जारी , मावफुं बिथोनगिरि , नेर्सोन , एन . जि . अ . लेङाय आफादगिरि , आलारि ब्रह्म बागसा जिला आबोफ , बि . सि . बरबरुआ , जिला बेंगिरि बाकसा , देबआनान्द , कामानदेन्ट . सि . आर . पि . एफ . मसलपुर आरो गोबां । गेवलां मेलखौ आफादगिरिनि मासि लानानै दैदेनो दुलाराय बर'फरायसा आफादनि आफादगिरि मुस्रि प्रमद बर ' बिथांआ । 
 9 अक्टबर 2011 , मावफुं मेलः 
 दुलाराय बर'फरायसा आफादनि मोनसे मावफुं मेला रंगियाआव थानाय चेनियर रेलवे इनष्टिटियुटआव जानानै थाङो । बे मावफुं मेलखौ सामलायो आफादनि अरायथा आफादगिरि मुस्रि प्रमद बर'आ । 
15 अक्टबर 2011 , 3 धन्टा सुबुं जांख्रिखांनाय हाबाफारिः 
 दुलाराय बर'फरायसा आफादनि हांख्राइनायाव आलादा बड'लेण्ड राइजो दाफुनंगौनि दाबियाव आसाम नाडै . गुबन - गुबुन थावनियाव माहारियारि राजा लामाखौ 3 धन्टा होबथानानै सुबुं जांख्रिखांनाय हाबाफारि लानाय जायो । आसाम हादाबसानि गेजेरजों फैनाय राजा लामा नं 31 ( C ) , 37 , 52 आरो 36नि सायाव रोजा - रोजा राइजोराजाफोरा बाहागो लानानै हाबाफारिखौ मैखौमै जाफुंसार होयो । बे हाबाफारियाव बरमाहारिनि गुबुन आफाद आरो दोलोफ्रा बाहागो लायो । 
23 अक्टबर 2011 , गोदान फरायसाफोरखौ बरायनाय फोरबोः 
 दिल्ली दालाइसा दुलाराय बर' फरायसा आफादनि बानजायनायाव दिल्लीयाव थानाय बडलेण्ड हाउसआव हादरनि राजथावनि दिल्लीयाव फरायनो थाहैनाय गोदान फरायसाफोरखौ बरायनाय हाबाफारि लानाय जायो । गोदान - गोजाम फरायसाफोरनि आब्रुथियै दिन्थिफुंनाय आरो रंजालायनाय बे हाबाफारियाव दिल्ली हालामाव बायदि बिफानाव खामानि मावबाय थानाय गोबां गेदेमा सुबुंफोरा बाहागो लायो । गाजा - गोमजायै खुंनाय बे मेलाव दुलाराय बर फरायसा आफादनि नेहाथारि मुस्रि देरसिन दैमारिया गाहाइ आलासि महरै बिबुंथि लाखिनानै फरायसाफोरखौ थुलुंगानाय आरो गोगो सोलोंथाइ लानानै गेदेमा सुबुंधोन दानायनि सायाव ओंथिगोनां बाथ्रा बुङो । बे हाबाफारियावनो मेरु फरायसा आफादनिफ्राय बाहागो लायो फारियै मुस्रि मनेश्वर दैमारि हारिमु नेहाथारि , मुस्रि समनाथ नार्जारि सुबुंफोनांजाब नेहाथारि आरो मुस्रि सांग्रां ब्रह्म , लायब्रेरियान सि .आइ .टि . , कक्राझार । 
25 अक्ट'बर 2011 , साइकेल हान्जा सुरनायः