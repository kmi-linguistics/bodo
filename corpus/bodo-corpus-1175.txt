देबधर्म : जोबोद हेमब्रे सान्थ्रि गाहाइ बियो सान्नायफ्रा जोबोद खेंख्रा । गोरा गाहाइ : सम आरो खाबु लाना खेंखाखौ फेनांगौ जादों महाराजा । देबधर्म : नायनि गोरा गाहाइ । मा जायो खाफालाव बिनि । [ फैसालि गोग्लैयो ] ( नुगाब्रै ) भुटान हाजोनि बिबारबारि । बेलासि सम । बिबार बारिआव बेरे , सिखिरि , बांब्लेमाया बिरबाय बिरबाय बिदै सोबदों । एसे जानगाराव भुटाननि सारि सारि हाजो , जिरायसालि ( डाक बांला ) खौ नुहुरनो मोनो । जावजें आरो आसिसुखिया मेथाइ रोजाबै रोजाबै बबेनिफ्रायबा हाब्बोयो आरो फांसे गेरेमसा बिबार बिफां सेराव जिरायो । ( मेथाइ ) - बेसे समाइना बेसे रमाइना सारि सारि बिबारबारी आय'दि थफिनाय बिबार गेवलां , जिरि जिरि दैसा निजिरि बोहैलांदों आलो गोजोन रेसुमै ख'बाम दैखां दैखां । समाइना बिबारबारिआव बिदै बह्रा नागिर नागिर बाहां बिरहां बिरबायदों रंजालि समाइना सिखिरि , मासेआ उदाङै बिरलाङो मासेआ माख्रा जेयाव नांथायो बाब्राबबायो उदां जानो