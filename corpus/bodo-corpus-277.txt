नङा । जारिमिनारि जाथाय , सम , मावथाय आरो जायगाखौ लानानै बै समनि सानबोलावरि आखु एबा सरासनस्रा सुबुं जिउनि सावगारिबो एरखांनो हागौ । बे खाबुखौ लानानैनो बिद्यासागर नार्जारि बिथाङा ' बिरगोस्रिनि थुंग्रि ' सल'मायाव थेंफाख्रिनिफ्राय बिरगोस्रिनि अनगायैबो सल'मानि बिथाखो दावगा होनायाव मदद लानो थाखाय माखासे गंगार राजा द्रुकदेसि , रामोनदा देवानि , जिउ , गाम्बारि , अरगा तहसिलदार , लावदुम , रुपसिं गोरा , दावस्रि बुरै ( अजा ) , मोनबारु आरो आलाइस्रि ( बिरगोस्रिनि बिमा बिफा ) आरो जारिमिनाव मख'जायै जावलिया देवाननि सल'जाथायजों गोरोबफ्लेनाय आखुफोरखौ दादों । बेफोरनि मादाव रामोन्दा देवानि आखुवा सल'मानि सल'जाथाय दावगानायाव हाजासे मदद होदों । गोदोनि जाथाय महरै देवानिनि बिफावआदि समाजाव गुवार जायगा आवग्रिनानै लायोमोन बेनि रोखा फोरमानखौ बे सल'याबो रोखा फोरमान होदों । सल ' जागायनायनि फ्राय जोबजासिम रामोन्दा देवानिया सल'याव गोगम गोहोम खोख्लैदों । बिनि सिं सिं बिरगोस्रिखौ मोजां मोनखुमानानै उनाव मोनैनि दायाव खिथिर लादोंमोन बिरगोस्रिनि सायाव । बिरगोस्रिनि फिसाय जिउखौ दावरित्र अजानि मदद लानानै फाग्लाबान होनानै फोथैदों , जावलिया देवानजों लोगोजानानै मेच रायजो दानो नाजाखुमानायखौ गाज्रि आखुनि अमृत नारायननि बिसि गदाय अपेस्वरिनो खिन्थाखुमानानै थांखिखौ फेलें खालामहोनो नाजानाय आखुआ सल'नि दावगानायाव हाजासे मददहोदों । जारिमिनआव बेबायदि फावफान्दायनानै गावनि थांखिखौ जाफुंहोनो नाजानाय आरो जाफुंनाय जाफुंयैनि गोबां सावगारिखौ नुनो मोनो । फारसेथिं बिरगोस्रिनि बाराव बिरबायनानै थुंग्रि सिबनानै दावहा नांनायखौ नुनानै गोसो गोजोनना राजाया बान्थाहोनाय एबा बिमुंहोनाय सावगारिया जारिमिनारि राजा - रानिफोरनि हुदा महरै गनायथाव जादों । गावनि गोहो बोलोजों जोहोलाव