मालतिनि खुगाजों सानफा एफा सानफा - दोंफा फोरमायनाय जानायसै । फोरमायनानै बुजायनानै मुनुसिगियिाबो जोंनि बुजायनायखौ गोसो गोरबोआव लानानै हाबा - फारिखौ मावनो नाजानायसै । जोंनो बिमा - बिफा जानानै मुनुसिगिरिखौ लेंहरनाय जानायसै जे साव साफोनखौ दानगारनो बुगारनो होन्नानै हाबा फारिखौ बुजायना होन्नायसै जे बर ' फिसाया दानलाय सुलाया ओरैनो जाखायो उदांश्री बिमानि थाखाय जिउ दान होनाया ओरैनो जायाखै जोंनि समायखिरा सतखिरा होनानै दोन्नायखौ फोरागौमानि गावजों गाव सिनायना मोन्नाय नङा । उदांस्रि बिमाखौ नायगिरब्लाबो मोन्नाय नङा । मोन्नो गोनां हाबा फारियानो जाबाय राजदुवारि राजघात सनापुरियाव राज हादोरखौ मोन्नो लुबैयोब्ला राजकुमार जानानै देरहासार जानो लुबैयोब्ला जोंनो खेराइ पुजा हैनो नांगोन सारा राति दिन राति पुजा गाबाय - गोजौ हादोर गुवार गिदिर पर्बतखौ लानानै दुवारि मुकुलि खालामहैनो नांगोन स'नापुरियाव जे खेराइआ जाबाय स्रिमति आखाइस्रि खेराइस्रि उदांस्रि बिमानि मुङै आरो लोगोसे पुजानि उनाव होनो नांगौ धाल तरुवालजों ( दाहाल थुंग्रिजों ) राज कुमारि राज सान्श्रिफोरनि सायाव साव साफोनहोनायखौ नांना थानायखौ फोरनाया अन्थायजों फोरनाय जादों । जेला फोरो बर ' फिसाया उध्दार मोनो नङाब्ला समाय खिराखौ फोराब्ला गोदो बर ' राजाया जेरै साव मोन्नानै राज दुवाराव थांनानै दानथार जाहैदोंमोन बिदिनो खोलि जुगनि मुनुसि मायायाबो बुथार जाहैदों । बेखायनो बिमा अनसुलिया खिरा खफ'द साव साफोनखौ दानगारना - बुगारना हैनाय जादों । माखोना राजाया दानस ' जानायनि नेर्सोन दं अन्थाइ थुख्राथाम जानानै । बिनिखायनो बै जायगायाव थांनानै खेराइ पुजा हैनो नांदों स'नापुर जिगजिरि राजघातआव । खेराइ हैनायनि माइथाय : - 1 मार्स 1999