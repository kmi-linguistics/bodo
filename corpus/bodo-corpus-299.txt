 ( चिकिउरिटिगार्ड ) । जाफादार सोदोबा आरबि सोदोब । साहाबनि बिथोन लेखा लगना जाफारदारा हिमालाय हाजोमानि गाहायाव हाग्रा एवस्रांनानै गंसे साहा बागान बानायो । लगनाया बै बागानाव खामानि मावनायनि थाखाय टिहु , बैरागी , रामपुर , बेन्नाबारि , हाथिथारि , हाउलि , खान्थालबारि , थाफा . बरफेथा , सरुफेथा , लेसेरा गामिफोराव गिदिं गिदिं जबरजदसथिहै मानसि हमख्रबनानै खामानि मावनो लांदोंमोन । बिथांनि गामिया बैरागि ( टिहु ) आवमोन । फिसौजोनि मुङा थेलेब बर ' ( 90 ) । बिथाङ दिनैसिमबो थांनानै दङ । बिथांनि बिबौ लगना जाफदारया थेसेबनि बिमा रबानो बुंनाय बादिब्ला साहाबया साहा बागानाव थायोमोन आरो लगनाया बिनि नेग्रामोन । बाक्सा मुं जानायखौबो बिथाङनो बुंलांदों । बिथाङा बुंदोंदि साहाबा लगना जाफादार बायदि सानैसो गेदेर - गोलावफोरखौ लाफानानै जायगानि मुं दोन्नायनि मेल खुदोंमोन । गोबांनि बिबुंथिनि गेजेराव साहाबनो जायगानि गनायथि मुं हिसाबै साहा बागान थानायनि थाखै बे जायगानि मुंखौ बागान+साह सोदोबनिफ्रायनो बागसा , बा+ग+सा उनाव बाक्सा जादों । 
 Captain R . B . Pemberton 1838 इंनिफ्राय सिगाङाव बे आोनसोलआ दरंनि बर ' राजानि सिङावमोन । बियाव जेबो थिखानाय मुं गैयामोन । बृटिशफोरा हाबफैनानैसो दुवारनि राजाफोरजों गिलुबालु दावहा खालामफैयो आरो बाहागो नागिरनानै गावसोरनि गोसोबायदियै गुबुन गुबुन मुं दोनो । उनाव भुटान राजा देब आरो धर्मनि लाइजाम मोन्नानैसो सुक्ति बादियै दुवारफोखौ बृटिशया हगारफिन्नो गोनां जायो । थेवबो बिसोरनि दोन्नाय मुंफोरा थालाङो । हेफाजाब लानाय बिजाब : Reports on Bhutan , Captain R .B . Pemberton (1838 ) .