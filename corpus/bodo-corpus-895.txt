बुब्लियाव जिबि बोलि होनानैसो फुजियोमोन , सिबियो मोन । थांनाय 1992 माइथायनि 16 मे खालार " बुध्दजोंफुमा " साननिफ्राय बोलि होनाय आखुखौ एरायनानै बिबार बाउनानै सिबिनो थि खालामनाय जायो । बेयावनो मिथिनो गोनां खौराङा जादों ओरैः " बोलि " सोदोबजों सिबिसाया गावखौसो बोलि होनांगौ । सासे सिबिसाया गावनि गोसो , मोदोम एबा सोलेर आरो सि एबा जिउ बै मोनथाम बेसादखौ सोरजिगिरि " सिजौ " नो थानसालियाव खुलुमनाय बुब्लिआव बाउनो नांगौ । बेयो थार बाउनाय जायो । अब्लानिया बिबार बाउनाय , जिबिनि थै बाउनायनि बाथ्रायानो नुजाथिया । बैसो थार ओंथियाव इसोरनो बाउनाय , सिबिनाय जायो । बिबार बाउनानै बाथौ दोहोरोम सिबिनाया 2006 माइथायसिम 14 ग्लाइनि सिङाव हाबबाय । बेयो मोनसे संस्कार - फोसाबनाय । दोहोरोम सिबिसुला मानिनां राइजो - राजाया बे फोसावनायखौ गोथार गोसोजों नाजावनाय नुनो मोन्दों । बेखौ बाथौ दोहोरोमनि फोथाराव मोनसे बरायजाथाव इसारा - इंगिद बुंजायो । बाथौ दोहोरोम फोस्रावनायनि मुगाः आगोलाव बुंथिनाय बाथौ दोहोरोमा माब्ला आरो बबेयावहा गिबियै फोस्राव - जेननाय जादोंमोन बेखौ थियै बुंनाया गोब्राब । ब्रग - बद - सायारि महाकाब्य बेनोमानि ऋग बेद , रामायन , महाभारत मानिखौ सोनारनानै बिजिरनो नाजायोब्ला नुनो मोनो दि ब्रग - बद - सा बेनोमानि भारतबर्षआवनो 43 , 20 , 000 ग्लाइ आगोलनि फ्रायनो बाथौ दाहोरोमा सत्य युग , त्रेथा युग , ध्दाफर युग आरो खोलि युगखौ हमनानै सोलिबोनायनि मोनसे आस बोनो हायो । ( 1 ) सत्य युगखौनो कृत युग बुंनाय जायो । अब्ला सत्यब्रत राजाया हायुं खुंनायनि खौरां मोनसे मोनो । बर'सुबुं फोलेरनि बोहिबोनाय खौरांखौ सोनारनानै बिजिरनो नाजायोब्ला बै बुब्लिनि खुलुमजाग्रा गेदेमा मानिनां मोदायनि थाख्रिखौ फारियै ( 1 ) आहाम ब्राइ ; ( 2 ) मोनसिन सिब्राइ ; आरो ( 3 ) सिब्राइ < सिउब्राइ मोनानो मोन । सत्य युगनि मियादा 17 , 28 , 000 ग्लाइ बुब्लि : " The kritayuga is a golden age lasting 17 , 28 , 000 years ; in which Dharma , God of justice and duty is said to walk on four legs . People are contented , healthy and virtuous and worship one God who is white . ' सत्य मुगायाव आहाम ब्रायानो बाथौ दोहोरोमनि गिबि आरो गाहाइ मावथि होननानै खुगा खुगा बोहिबोनाय मोनसे सल' मोनो । अब्ला आहाम ब्राया सिबिनाय जाय इसोर बिथाङा गुफुर मोन ; न्याय आरो खामायनि फोथाराव थोंब्रे आथेजों बेरायोमोन । ( 2 ) सत्य मुगानि जोबनाय लोगो लोगो त्रेथा मुगाया जागाय जेनो । अब्ला श्रीराम चन्द्रआ मुगानि सासे रोफोदहाइ सुबुं मोन । " The Tretayuga which last 12 , 96 , 000 years is a less happy age in which virtue falls short by one quarter and in which Dharma is three legged . " बीर श्रीराम चन्द्रआ तपश्वी टुलशी दासनि सिध्दि जाखांनायनि उनाव भगबान थामहिम्बा मुगानि रोफोदाइ सुबुंनि थावनि लानो हायो । बर' फोरा बाथौ दोहोरोमनि गुबुन सासे राफोदाइ मोनसिं सिब्राइनि थाथायखौ बांसिन मान होनाय खोथाखौ मिथिनो मोनो । ( 3 ) त्रेथा मुगानि जोबनाय लोगो लोगो ध्दाफोर मुगाया जायगा जेनो । ध्दाफोर मुगायाव सिब्राइ - जायखौ सिउब्राइ होननानैबो मिथियो , बिथांखौ मुगानि सासे रोफोदाइ गोहोनि गिरि होन्नानै गनायो ध्दाफोर मुगायाव दोहोरोमनि लामाखौ सिब्रायानो हमदोंमोन होननानै मिथिनो मोनो । ध्दाफोर मुगायावनो श्रीकृष्णनि राफोदाइ