होन्नाय जायोमोन । खायसे खायसे पण्डितफ्रा बुङोदि इयलिथिक मुगानि असत्रखौ योरैबादि नुनो मोनोदि बै मुगानि मानषिफ्रा अन्थाइखौ फारसेथिं दुलुर खालामोमोन आरो फारसेथिं गोबौ आरो गोफार खालामोन । 
 पण्डितफ्रा बुङोदि 100000 ( से लोक्यो ) बोसोरनिफ्राय 500000 ( बा लोक्यो ) बोसोरनि गेजेराव मानषि रोखोमनि एबा मानषिबादि मिथिनो हानाय माखासे हारा एबा बेगें एबा महर मोन्नो हादों जायनि हेफाजाबजों मानषिखौ सोमजिनाय होन्नानै आन्दाज खालामनाय जादों । 1894 माइथायअाव दात्स ( Dutch - Neitherland ) दावहारुफोरा डाक्तारा ( Surgeon ) " जाभाआव " मोनसे मानषिबादि खर , थाइनै हाथाइ आरो फेन्दानि हारा मोन्नो हादोंमोन । खरनि हाराखौ आनजाद खालामनानै खावसेखौ चिम्पानजि अTरो खावसे खौ मानषिबादि मोन्नाय जादोंमोन । बे मोन्थायखौ 500000 बोसोरनि समान गोजाम हारा एबा बेगें होन्नानै बुंफोरनाय जादों । बेयो गसंनानै थाबायोमोन आरो गोजौआ 5½ फुतमोन होन्नानै बिबुंसार होनाय जादोंमोन जायनिफ्राय बे हाराखौ मोन्नाय जादों बे जिबनि गासिबो अंगवा मानषिनिबादि नाथाय बेहा खखाब गैया । बे जिबखौ 300000 ( थाम लोक्यो ) बोसोरनि होन्नानै बिबुंसार होनाय जादों । बिनि उनाव 1911 अाव ईलेण्डनि सासेक्याव मोनसे गोरा मानषिबादि खरनि हारा मोनदोंमोन । बे हाराया जि कुनु खरनि हारानिख्रुइ गोरासिनमोन । बे हाराखौ 125000 बोसोर बैसोनि , बुंसारनाय जादों । बिनि उनाव , गोबां अनजिमायाव पेलेस्तइन , फ्रान्स , बेलजिआम आरो जार्मानिआव मानषिनिबादि खाफाल , हाथाइसिङावनि हारा , हाथाय अारो खखाब गोनां हाराफोर मोन्नाय जादोंमोन । बेफोर हाराफोरखौनो ननदारथेल मानषि होन्नाय जायो । बेफोर मोनथाम 100000 बोसोर बैसोनि होन्नानै बुंफोरनाय जादों । बेफोर गासिखौबो मानषिबादि महरनि होन्नानै बुंनाय जादों नाथाय मानषिनि एनसेस्तर एबा आबै - आबौ ( Ancestor ) नाङा । बिब्दिनो रदेशिआनि ( Rhodesian ) मानाज , पिकिंनि मानषि ( Peking Man ) बाइदिसिना नेरसोन मोन्नानै फोसावनाय जादों । बेफोर गासिबो इयलिथिक मुगानि मोननाय मुवा एबा हारा एबा बेगें । 
 2 ) पालियलिथिक मुगाः बे मुगाखौ खृष्ट जन्मनि 9500 बोसोरनि सिगांनिफ्राय एबा दिनैनिफ्राय 97000 बोसोर सिगांनिफ्राय खृष्ट जन्मनि 15000 बोसोर सिगांसिन एबा दिनैनिफ्राय 17000 बोसोर सिगांसिन बे 80000 बोसोरखौ पालियलिथिक मुगा होन्नानै बुंनाय जायो । मानषिनि महरखौ बे मुगाआवसो दानि महरबादि मोन्नो हादों । थेवबो बे मुगानि सिगां सिगां बाहागोआवबो मानषिफ्रा गुसुं एबा गाहाय खोमोनफ्रा खानायबादि गोसोम आरो बहरा