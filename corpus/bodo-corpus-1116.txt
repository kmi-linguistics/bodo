सुबुंनि जिउयाव गांनाय उखैनाय दं । बे गांनाय उखैनायानो लाबोयो सुबुंनि जिउयाव लेरबां बुब्लि । जाइ बुब्लिया गोसोखौ खालामो उसु - खुथु मा मावनो , मा दांनो । ओंखाम उखैयो , दै गाङो , उदैया समाव आब्रु जायो , दै गांगायै । अब्लानो जिउनि गांनाय , उखैनाया आबुं जायो ना ? आथिखालाव जाया । नङाब्ला हा - हु , मोसौ - मैसो , ग्रोम ग्रोम न - बां , बाख्रियै बाख्रि माइ दै , रां - रुफा थाब्लाबो सुबुंनि जिउया मानोथो गोजोना ? बे गोजोनैनि आन्दोलावनो दं जिउखौ मोनथिनो लुबैनाय , अबंखौ सिनाइनो हास्थायनो , बेनो गोसोनि गांनाय , लुबैनाय सानसुमै सुबुंनि अबं हास्थायनाय । बे अबंखौ मोननो लुबैनाय माखासे सुबुंफ्रा दोहोरोम गुरु नागिरनानै हामफ्ला - थिफ्ला जायो । सदगुरु , थार गुरु सिनाइनो सम गैया , गोसोनि गांनाइखौ थाबैनो थाजिम खालामनो हास्थाइनानैनो सानस्लाबनो हाया - - मोजां गाज्रि । बेवनो लोर्बां गोसोया सोरनिबा बोनायाव दों दों थाङो , ज ' ज ' ओंखार लाङो , बयबो मिनथिया हासिया थांनाय लामाखौनो थार गोजों , स्लिम - स्लिम सान्नानै । नाथाय ज ' ज ' बयबो थांनाइ लामानि जानथाइया बेसे गोलाव बेखौ सान्नो हाया , बयबो थांनाइ लामाखौ थार लामा गियानिफोरनि लामा होनान सानफ्लाङो । संस्कृत रावयै बेखौनो बुंदों - - " महाजन'ज ' गथ ' स पन्था " बेवहाय महाजन होन्नाय सोदोबखौ सुबुं जथायखौसो सानफ्लांयो दावबायारि सुबुंनि गांनाय जिउया । नाथाय महाजननि ओंथियादि महत - गियानि फोरखौसो बुंनाय जादों - बेखौ सानस्लाबनो हाया । बिब्दियैनो गोबां आख' - फाख'याव गोग्लैनानै दावगानो हाया , फावसायनोबो हाया जानानै थानांयो सिबाय माखासे सानस्लाबैफ्रा । बबेखानि माखासे सानसुमैफ्रा बिनिखाइनो गब्र'जानो गिनानै गोथौयैनो सान्नो नाजायो । गावनि असेथिखौ सानखांनानै बिनि मोजां गाज्रिखौ रुजुनो सानो आरो गावनि गुदि दोहोरोमजोंनो अबंनि संदान्नो सानखाङो । बिनिखायनो गावनि असेथिखौ मोनथिनो लुबैनाय आरो बिनि गुदि संनो थांखि लानानै आवगायबोयो बेकगियारखौ लानानै ब्लाबो गिया लना । आथिखालाव बे मिजिंखौ लानानैनो ग'साइगाव टाउनाव राइजो जानाय माखासे गोरों - गोरा साख्रि लानाय , साख्रि लायै ज ' जानानै बाथौ सानखौ फालिजेनबोनो हमो थांनाइ 1987 माइथाइनि गोथार बाथौ सान 9 मार्स खालारनिफ्राय । 9 मार्स खालारनि गोथार बाथौ सानखौ फालिनाय जादोंमोन गाजा -गोमजायै मुस्रि हरेन्द्र नार्जारीनि