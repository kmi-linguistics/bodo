मोनसिंसिं बोराइ मोनसिनसिन बुरैनि आखायनि बिलिरनायाव स्रा महर मोन्नाय बाथौ दोहोरोमा दाथ बिथा गोनां दोहोरोम । बाथौ दोहोरोमारिफोरा माबेबा मोदायनि मुसुखा एबा इसोरनि थान्दैखौ सोरबा महरगिरिनि सानबोलाउरिजों दानाय एबा आखिनाय जड़ मुवाखौ खुलुमा । बिसोरो आफा बोराइ बाथौखौ नंगुबै रांसारफुरियाव बयनिबो बिगोमा महरै दं सान्नानै गोथार गोथां सिजौनि गेजेरजों गोसोखौ सथबनानै आर'ज गाबनानै सुंग्रिहरो । बेयाव गोनोखो ( बिज्ञान ) नि गोख्रों बिथा दं । जिबखौ रैखा खालामनाइनिबो मिथिंगाखौ रैखा खालामनाइनिबो गोथौ थाथौ एब्रेखोमानानै दं । लाइफां गोनोखोयारिनि बाइदिब्ला सिजौया स्प्लेनडेन्स ( Splendens ) हारिसानि फांसे दंफां । बेनि बिगियाननि मुङा Euphorbia splendens । बाथौ दोहोरोममारिया इसोरनि महरै फुजियो - सि ( आत्मा - Soul ) नि बिगोमा " सिजौ " ( Supreme Soul ) खौ । अनेक रोखोम ( हारिसा ) नि सिजौ दंफां दंब्लाबो बाथौआरिफोरा मोनबा सिरि गोनांजों लोगोसे ज'रा जरा सु गोनां सिजौ दम्फांजोंसो इसोरनि नेर्सोन महरै दोहोरोमनि जुनिया खान्थिजों बाथौ बिन्दुयाव गायसन्नानै फुजियो - बेयावसो दोहोरोमनि गोसारथिया आबुं जायो । बाथौआरिफोरा गिबि दम्फां -सिजौखौ सोरजिनि