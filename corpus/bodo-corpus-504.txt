गेजेराव थानाय बाहागोखौ ' निसिमा ' आरो ' हातिखुरा ' जिला मुङै गाबज्रिनायमोन । आर , बि . पेमबारटननि बाइदिब्ला बे हाजो जिल्लायाव थानाय थागिबिफोरा जोबोर खुन आबाद मावसोगारोमोन । बे दाबनैबो जिल्लानि गोबांसिन थागिबिफ्रानो बर'जोबमोन । सिरांनि बाथ्रा सावरायब्लानो जावलिया मेस एबा जावलिया देवाननि बाथ्राखौबो इसे बुंनांगौ जायो । सिरांनि एबा बिबानखौ सोर सोर सामलादोंमोन बेनि रोखा भुटान आरो आसामनि जारिमिनाव लिरनाय गैया । जावलिया मेचआनो सिरांनि जोबथा गंगार सारा ( पिल ' एबा पेनल देवान ) । बियो गंगार राजाजों खांजानाय सासे कसरी एबा बर'मोन । जावलिया देवानखौ जंखा रावजों सोलोंथाय लाहोदोंमोन । जावलिया देवानखौ जावजें होन्नानैबो मिथियोमोन । जावलिया देवानआ सासे आखा - फाखा , गोहो - बोलो , रोंगथि गोनांखौ नुनानै राजा देवधर्मआ बोसोरारी मेल खुनायनि गेजेरजों खाबु लानानै भुटान दुवार दावहा ( Bhutan war ) नि ( 1864 - 65 ) बोसोरनै सिगां हायेयनि देवान ( भिसेरय ) गायसनदोंमोन 1862 खृ . आव भुटाननि राजा देवधर्मआ " चनत पत्र " एबा गान्थि बिलाइखौ जावलिया देवाननो गथायनानै होदोंमोन । राजा देवधर्मआ जावलिया देवानखौ गोथौ फोथायनाय लाखिनानै 600 सानश्रिजों लोगोसे मैदेर हमनाय बिथोन , खाजोना खांनाय आरो रायजो खुनायनि बिबानखौ हगारनानै होदोंमोन आरो जावलिया देवनआबो गोसो खुसियै आजावनानै लादोंमोन । नाथाय राजा देवधर्मआ जावलियानो हायेननि खुंथायगिरि एबा देवान फसंनायनि आरो हायेननि रायजोखौ सामलायनायनि ' चनतपत्र ' एबा ' रादाय बिलाइ ' होनायखौ सेनसौ खाम्फा मुंनि सान्थ्रि गाहाया हामजाथाराखैमोन आरो मेगन सादोंमोन । मेजर एफ . सि . हारसतनि मथेब्ला जावलिया देवानहा सासे खांजानाय फिसाजो दंमोन आरो निसिमा जिल्लानि बावथि गामियाव थानाय मनसारु मण्डलअा बिनि बिजामादैमोन । बिजनीनि राजा बिजित नारायण सासे दावथि गामिनि गामि गोरा बेराफारियाजों जावलिया देवानहा मोजां सोमोन्दो दंमोन । बिखौ फोथायनानै जावलिया देवानआ गावनि ' चनत प्रत्र ' रादाय बिलाइखौ दोनथनो होदोंमोन । 1864 खृ . आव जेब्ला उन्दै खुमुद नारायणआ बिजनी दुवारनि राजा जानानै भुटिया देब धर्मराजाजों सोमोन्दो सिफायनानै ब्रिटिस सरकारजोंसो सोमोन्दो लाखिनायखौ बियो मिथिनो मोनो आरो जावलिया देवानखौ फोथायखेबस ' खालामो अब्लानो गावनि सान्थ्रि फालोखौ लानानै राजथावनि बिजनीखौ गाग्लोबहैदोंमोन आरो थेर बेथेर खालामजोबहै दोंमोन । हां मोनस्लाबलायै गाग्लोबनायाव बिजनी राजाया राहा खान्दा जानानै नखर आरो फोलेरफोरखौ लानानै यगीगपा , देवहाटी , बैटामारी आरो गुबुन गुबुन जायगाफ्राव आस्रय लाहैनांदोंमोन । बिजनी दुवारखौ जावलिया देवाननि आखायनिफ्राय उदां खालामनो थाखाय कुमुद नारायणआ ब्रिटिसनाव हेफाजाब बिहैदोंमोन । 1864 खृ . आव ब्रिटिस गुफुरसा सान्थ्रि हानजा आरो जावलिया देवाननि सान्थ्रि हानजानि गेजेराव भुटान दुवार ओनसोलाव गिलुबालु दावहा जायो । जावलिया देवानआ राजा देवधर्मनि जानानै भुटान दुवार बेंगल - दुवार दावहायाव आरो आसाम दुवारनि सान्थ्रि गाहाय एबा जेनेरेलमोन । बिनि सासे हाब्लिदारआ सामजं मुंनि सासे गंगार सान्थ्रिमोन । ब्रिटिस एबा गुफुरसाफोरनि सान्थ्रि हानजाफोरखौ दैदेनदोंमोन के . रिसार्ड . के . वेल्स आरो देभिद साहाबा । बे दावहायाव जावलिया देवानआ जेनदोंमोन आरो