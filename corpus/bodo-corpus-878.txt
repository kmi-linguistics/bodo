25 तारिख बेलासि समाव काजलगाव ब्रह्म जेवति आश्रमनिफ्राय आफादगिरि नेहाथारि माखासे पुरहित बाबामोनजों लोगो हमनानै सिरां जिलानिफ्राय बिदाय लानानै ककराझार जिला दतमायाव प्रसार संसतनि गाहाय नेहाथारि बाबा बुद्धदेब नार्जरीनि न'याव एलेंमारियाव दावबायारिफोरा हरसे जिरायनानै अखानइयै 26 तारिख 2 बाजि याव गावालपारा जिला फारसे दुधनैयाव दावबायलाङो । 
बिनि उनाव दुधनैयाव मोनाबिलिनि 6 बाजियाव सौहैयो । अब्ला बाबा उमेस खाख्लारी आरो आसार्ज बाबा मनमहन ब्रह्ममोनहा दावबायारिफोरखौ दुधनै ब्रह्म जेवति आश्रमयाव बरायो आरो थानो जानो लोंनो सुन्दर भाबै फुजियो । उनाव हाय अखानाइयै फुंबिलि समावनो दरंगिरि दिनानन्द आश्रमयाव थाङो आरो फुंनि निथक्रिया जैगो होनायखौबो बाहागो लायो । बिनि उनाव दिनानन्द मन्दिरनिफ्राय फैफिननानै दरंगिरि बाजार सेरयाव इनाय बानाय फोसाब जायै सरदार बाहादुर बेलबुंराम कसारिनि प्रतिमुर्ति खौ दावबायारिफोरा दर्सन खालामो आरो उनाव बाबा सिरिज सौघुरी ब्रह्मखौ लोगो हमो अब्ला बाबाया गावनि दावबायारिफोरनो सरदार बाहादुर बेलबुंराम कसारीनि प्रतिमुर्ति फोसाबजायै जारिमिनखौ फोरमाइयो । दानिया दावबायारिफोरा दरंगिरिनि बाबा सिरिज ब्रहम सौघुरीनि न'निफ्राय बिदाय लानानै दुधनै ब्रह्म जेवति आश्रमयाव थांफिनो उनाव राइजो राजा आइबाबा मोनजों 9 बाजियाव जैगो प्रग्रामयाव बाहागोगिरि मनमहन ब्रह्म बाबाजों बिदाय लानानै लोगो लोगो 12 बाजियाव धोरोम सावराय मेल जायो । धोरोम सावराय मेलयाव गोबां आइ बाबामोनहा बाहागो लाफैयो । बे मेहेरगोनां मेलखौ दैदेनो दुधनैनिनो बाबा उमेस खाख्लारिआ । धोरोमनि बाथ्रा सावरायनायाव बिबुंथिगिरिफोरनि मुं - नेहाथारि बुध्ददेव नार्जारि बाबा , कार्तिक बर ' बाबा , मनमहन ब्रह्मसारि बाबा , सपाराम ब्रह्मसारि बाबा , तरनि बसुमतारी बाबा । मेल जोबनायनि उनाव दुधनैनि आइ बाबामोनजों बिदाय लाखांनायनि उनाव लोगो लोगो घुबुरी ज़िला काजिगावआव दुधनैनि बाबा मनमहनखौ ( ब्रह्मसारि ) लाफानानै दावबायारिफोरा दावबाय लाङो । दानिया काजिगावआव 26 तारिख मोनाबिलि 6 बाजियाव गुरुदेब कालिचरण ब्रह्मनि घामखौ मोनहैयो । नेनानै थानाय बाबा निरन्जन ब्रह्म गुरुधामनि पुजारी आरो गुरुधामनिनो आफादगिरि नेहाथारि रनेन्दुनाथ ब्रह्म बाबामोनहा दावबायारिफोरखौ गोजोनै बराइयो । आरो गुरुदेब कालिचरण ब्रह्म एकादेमिनि प्रिन्सिपालयाबो गेस्त हाउसाव थानो जानो उन्दुनो सुन्दर भाबै जायगा होयो । अखानाइयै 27 तारिख फुंबिलि समायाव गुरुधामनि मन्दिरावनो फुंनि निथक्रिया जैगोखौ फराइसा - फराइसुलि , प्रिन्सिपाल , तिसार , मेदामखौ लाफानानै जैगो होयो । बिनि उनाव दावबायारिफोरा धुबुरी ब्रह्म बरदिं नाइनो थाङो । मिनिस्तार प्रमिला राणी ब्रह्म अनसुंथाय होनाय लुबाय थानाय गेस्तहाउस बिलदिंखौ नुनो मोनो आरो ब्रह्म बरदिंयाव गासै सा 7 फेमेलि मेम्बार भारा लानानै दङ । धुबुरीखौ गिदिंखांनानै काजिगाव गुरुघामाव फैफिननानै गेवलांमेलयाव नुजाफैनाय पर्बतजरा हालामनि ब्रह्म धोरोम सिबियारि आइ बाबा मोनजों लोगोसेयै हुम जैगो होफैयो । जैगोखौ दैदेनो आसार्ज बाबा मनमहन ब्रह्मसारीया । जैगो जोबनायनि उनाव दिननि 12 बाजियाव धोरोम सावराय मेल जायो । मेलखौ दैदेनो पर्बतजरानिनो साचे गुनि मानि सुबुं