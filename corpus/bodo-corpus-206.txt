बुंनाय जायो उनाव आर्य अनार्य दावहा जानानै थैनि बाना जानानै थैजाहाब जानायखौ थै जाहाब होन्नायनिफ्राय तेजपुर नोगोर जायो एबा अरनि दर गोनांखाय अरनिदरनिफ्राय संस्कृतआव अग्निगर जायो बुंजायो । अरुनाचल होजोनिफ्राय रा रा बोहैबोनाय दैरां दै बोहैलांनायनिफ्राय बे जायगाखौ दरं होन्नाय जायो । हायेनाव बरफोरा बे दैखौ बिसिनि गिबि मोदाइ मोदाइजोनि मुंङै बोराइ बुलि बुरि बुलि निफ्राय भरलि जायो । बानासुर राजानि भैरब ( सिब ) मन्दिरनि गोजौ ह'थाकासुलि गायनानै दोन्नाया बर'नि हांथा सुलिनि बादै जेबो नङा । बर'नि दै गोलाव दैलाव एबा तिलाव एबा लावतियानो संस्कृतआव लहित एबा लौहित जायो । परसुरामनि बिमाखौ दानथारनानै आसामनि थैखौ सुनानै थै गोजानि गाबजों दैया गोजा जानायखौ लहितबो लौहित जादों होन्नाया सल ' बानायनायल ' जारिमिननि सैथो बाथ्रा नङा । बिब्दिनो बर'नि बुर्ल्लूं - बुथुरनिफ्रायसो ब्रह्म पुत्र जायो । ड : बानिकान्त काकति अष्ट्रिकनि लावतुनिफ्राय लहित जादों होन्नाया दैनि आखलबा महरजों गोरोबा । लावथुखौ गोगो दै बुंनाय जायो बुंदों । नाथाय बुर्ल्लूंबुथुरनि दैया दैलां मेसें माब्लाबाबो गोगो नङा । बेवहाय बाला सेरेब दं आरो दैलां बोथोरावथ ' अरायबो गुबुंले थायो । बिनिखायनो बियो दैनि आखल बुंजाया । बर'नि दैलाव एबा तिलावया दैनि गोलाव गुवार आखलखौ बुंजायो । बियो गोलाव गुवारखाय सागरबादि एबा बर'नि लैथो बुंनाय जायो । बे लैथोखौनो बिथां काकतिया हयत लावतु बुंनानै गोरोन्थि खालामो ।