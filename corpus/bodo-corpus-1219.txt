गोरा गाहाइ : नंगौ महाराजा ! जोहोलाव जाउलिया देवानआ बे संसाराव गैलिया ! बियो बुथार जाबाय ! देबधर्म : [ मोदै हुगारनागाब्बांसिन बुङो ] जोहोलाव जाउलिया देवान ! नों आंखौ अबथिरा नागारना थांबाय ? उन्दै बैसोनिफ्रायनो गेदेर - गोलाव खालामना जेरावबो आखा - फाखा जाहोना मुलुगनि सासे मुंदांखा जोहोलाव खालामनो सान्दोंमोन आं , जाउलिया नोंखौ । नाथाइ नों थांबाय जोंखौ अबथिरा नागारना । आंनि गोसोनि सान्नाया गोसोआवनो गोमानांबाय । [ मोदै हुग़ारना रौ सै गाबो आरो दान्दिसे सानहाबना बुङो ] गोरा गाहाइ , सान्थ्रि गाहाइनि आग्दा आखान्थि सादोरसिंनाव सोंनांगौ दं अांहा माखासे खौरां । [ बे समावनो सेंसौ खाम्फाआ हाब्बोयो आरो खुलुमना बुङो ] सेंसो खाम्फा : महाराजानि जै जाथों । महाराजा ! जाउलिया देवानआ इंराजफोरजों दावहायाव जेन्ना रायतफोरनिफ्राय इनाय - अनागरै माइ - मारं , दाउ , हांसो , फारौ , अमा , बोरमा सेना लाबोना सान्थ्रिफोरखौ जाहोदोंमोन । बिनि उदखार आरो अनागारखौ सहायनो हायैनि रायतफोरा लोगो नांना जाउलियाखौ बुथारदों । आरो रागा जोंना रायतफोरा इंराज सान्थ्रिजोंलोगो नांना दावहा नांदो । बिनिखाइनो भुटिया सान्थ्रि दंनायमानि इनाइ - बानाय थैनांदों । [ बे समावनो सादोरसिं हाब्बोयो आरो बुङो ] सादोरसिं : [ खुलुमना ] खुलुमबाय महाराजा । देबधर्म : साबगौ , नों फैबाय हामंबाय । बुंनायसाय , हायेन राइजोनि दावहाआव जोहोलाव देवानआ बोरै थैनांखो ? सादोरसिं : महाराजा , जोहोलाव देवानआ सान्थ्रि गाहाइ सेंसौ खाम्फानि फोथाय खेबस ' आरो फाव फान्दायनायावनो थैनांबाय । सेंसौ खाम्फा : मा ? मा बुंदों नों सादोरसिं ? सादोरसिं : औ महाराजा । फोथायखेबस ' आरो मेगन गोसा सान्थ्रि गाहाय सेंसौ खामफाआ नाइगार नाइगार जोंनि जोहोलावखौ बुथारदों । सेंसौ खाम्फा : [ थुंग्रि दिहुन्ना सादोरसिंखौ सुनो नायगिरो । ] सादोर बेरला , जाउलियानि आखान्थि । नोंखौ फोजोबस्रांगोन अां दिनै । [बे समावनो