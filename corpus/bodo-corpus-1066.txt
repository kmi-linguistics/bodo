गाज्रि मुं सुनानै हानायमानि गुबुन दोहोरोमसुलाखौबो फुस्लाइना लांनो नाजायो आरो देरहानोबो हयो । 4 ) गुबुन बामोन एबा अजा , दौरि , दौदिनिनि गोरोन्थि बिजिरनाय : - खुगाजों खुगा सोलिबोनाय बाथौ दोहोरोमनि खान्थिफोरआ अजा , दौरि एबा दौदिनिनि गेजेरजों बारस्लाइना गुबुन गुबुन महर लादों । बेनि अनगायैबो गुबुन गुबुन दालाइ - दासा बाथौ दोहोरोमनि अजा , जानागुरु हाबा मिथि गोरों फोसाबगिरि फोरोंगिरि जोनोम जाब्रबना आंगो बाथौ दोहोरोमनि थार गुमुर , सानथौ आरो सानस्रिनिफ्राइ जानगाराव दोनदों । मानोना गोबां गुरु , सोलोंसानि गोबां नेमखान्थि फोसावनाय जायो । बेफोर गुलाइ - गाजाइ , आब्रु गोयि , आलाइजाब्रे खान्थिफोरखौ आजावनो हायि जाना गुबुन दोहोरोमाव बारस्लाइलांनाय नुनो मोनो । बिजाब एबा लिरनाय महराव गैयिलाइ बाइलुं दौरि एबा अजा , दौदिनिआ गाव जेरै मिथिगौ बेबाइदिनो बुंब्रुबना आरो बाहायना बाथौ सिबियारिनि नेम , आसार , बोसोन बाहाइनायाव गुलाइ गुजाइ लाबोदों आरो दोहोरोम सिबियारिआ गुबुन दोहोरोमनि साबना - हाबना दोहोरोमनि लामा लाहैदों । 5 ) खेराइआनो बाथौ दोहोरोम सान्नाय : - गोदो - गादाइनिफ्राइ सोलिबोनाय खेराइआनो बाथौ दोहोरोमखौ लाखिबोदोंब्लाबो नाथाइ खेराइ होनायआनो बाथौ दोहोरोम नङा । खेराइआ बाथौ दोहोरोमनि रंजासान , फुजिनाय एबा फोरबोसो । हिन्दु दोहोरोमनि दुर्गा फुजा , कालि फुजा , गणेश फुजा , कार्तिक फुजा आरो इसलाम दोहोरोमनि सबेबराट , इदलपितर , खृष्टानफोरनि बर'दिन , इष्टार सानदे , गुदफ्राइदेफोर बाइदि बर'फोरनि बाथौ दोहोरोमआबो मोनसे माइथायारि एबा दानालि रंजासान । बेखौ बोथोरारि एबा माइथायारि रंजासान महरैबो खुंनाय जायो । गामिलायै गामि आरो हालामारि महराव खेराइ खुंनाय जायोखाय गोबाङानो खेराय खन्नाय एबा फुजा होनायखौनो बाथौ दोहोरोमनि गासै नेम , आसार