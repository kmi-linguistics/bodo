होनायनि थाखायसो थाङखैमोन । थेवबो जों बिसोरखौ जेबो गाज्रि मोनाखैमोन । गोसोजों गोसोल अां सान्दोंमोन गावनि रादायखौ गावनो सिफायनायनि उनाव बुंनांगौ जोंहालाय माथो दं । बेनि थाखायनोथ ' कलेज मेगाजिनाव हांगामाया लिरदोंमोन जानांगौ ओरैबायदि - महरजों गोरबोखौ सिनायनो हाया रादायनि सिफायगिरिया गावनोबोला बुंनांगौ बेयाव जेबो थाया । बुहुमाव गोबां गाब दं फोथायनायनि थाखाय फोथायखेबस ' दं अननायनि थाखाय मुगैनाय दं - बेनोथ ' लाबोयो गोमोथाव । नंगौ , दिनै आं बुजिबाय - हारसिं जिउआ अराय खोमसि , दिखारगोनां । बेंगुरा हालादजों जिउ गाथोनाव रैसुमै देंखोनि सिफुं सुयोब्लाबो बेखौ खोनासंगिरि रावबो ओंखारा । बिनि जिउ लामाया अराय खोमसि , बिनि अख्रांआव अराय मोनाबिलि , सुबुंनि नोजोराव बियो अराय अम्बासि ।