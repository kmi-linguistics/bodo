होननानै इन्दिरा बर'आ राव सोलायना बर ' फरायग्रा समाजनो दिखांना होफैदों । बेयो मोजां बाथ्रा । राव दानस्लायनाइया बोरै जादों - बेखौ बुङालासेनो जोङो बुंनो हायो - 'बिफा - फिसा ' सल'माया बर'थुनलाइनि बाख्रियाव सानस्रिनि बोहैथि , सानस्रिनि मोन्दांथिया ओंथि गोनाङै ओंथि होफेदों होन्नानै जों सिमान लानो रोंनांगोन । 
 भारत उदांस्रिनि उन सम ( Post independent ) अा आसामनि गामियारि जिउनि सावगारिखौ सल'मागिरिया खुन्दुं बिहिनाय बादि फोरफोर फोरमायदों– जेरावबो सौथुनाय गैयाजासे । बे सल'माया आसामनि आबुं जिउ - सावगारिखौ बेरखांहोनो सल'मागिरिया नारा - नाथाद नाजादों । बेखौ बयबो बिजिरग्राफोरानो रायथिनाइ ( Comment ) होदों । गामियारि हालामनि गंसे नखरनि मोननै जोलैनि जिउ सावगारि आरो उलथा नोजोरनिल ' सावगारि बोआलासेनो गासै बिथिंखौनो बानबुंथाइ गोनां बिथिंजों जिउ गोनाङै महर होनाइया थारैनो बिनि राफोद सानस्रि , राफोद सानथौ , मोगथाङारि मोन्दांथिखौ फोरमायदों । बे बिथिङै सल'माया जोबोर समायना । हादरा उदांश्रि मोनखांनायनि उन समनि ( Post independent ) खोन्दोआ नुजानाय गावजों गाव गावस्रा गावस्रि आरो गोरोबलायनो हायै थासारि , आसामनि गामियारि हालामाव बेनि सावगारि थासारि