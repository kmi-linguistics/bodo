साराइबिल दखरानि सोरगिदिं सिमना : साहाजों बनगाव , जानालि गाव , चरायगाव , राइमाना , आखिगुरि , खोलाजों जियागुरि , बर'बादा , बाथाबारि बारजाबिल , सानजाजों जाखाथि दैसा , जलाइस्रि , राङापारा दुमबाझार , अमृतपुर आरो सोनाबजों फुलखुंग्रि , बर'घपा आरो सनकष दैसा । बे सोरगिदिं बेंखन्थाय फैलाव हालामखौनो गुबैयै साराइबिल दखरा एबा साराइबिल ओनसोल होन्नानै हमनानै लाजायो । हान्था मेलानि राहा : - आथिखाल समसिम जानालि , राइमाना जानानै कासियाबारि , सापकाट , मालागुरि मोखां जानानै ग'साइगावआव थांनो हानाय दोंसे अन्थायनि लामा ( काचा र'ड ) दं । बिनि अनगायैबो साराइबिल , गमना मोखां जानानै गुरुफेलानि राजा लामायाव नांजाबहैनाय दोंसे लामा दं आरोबाव साराइबिलनिफ्राय पकालागि , जाखाथि जानानै जलाइस्रि कचुगाव , ककराझाराव थांनो हानाय दोंसे लामा दं । बे लामाया आथिखालाव बन्द जानानै दं ; बिनि अनगायैबो बे गामिनिफ्राय बै गामिफ्राव थांनो हानाय , हान्था - मेला खालामनो हानायनि दरफ्रोमबो गामियाव लामा दंसै । सुबुंनि देहा फाहामनायनि राहा : साराइबिल हालामाव सुबुंनि देहा फाहामनो थाखाय साराइबिलाव जानालि दैसा बारै गंसे देहा फाहामसालि दं । नाथाय दुलाराय बर ' फरायसा आफादनि सोमावसारनायनि समनिफ्राय आरो थांनाय 1996 माइथायाव बर' - सावथालनि दाङाबाजि जालांनाय समनिफ्राय बे देहा फाहामसालिया रौनिया हान्जानि बादा जानानै दं । दासान्दि बेव देहा फाहामनाय जायाब्लाबो सरकारी देहा फाहामसालिनि कम्पाउण्डारजों देहा