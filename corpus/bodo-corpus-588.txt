नाथाय मानो बांलांदिया ? बेवहाय सोरनि जादुआ माया गेलेनानै हेंथा होखो ? गोथौवै साननांगौनि बाथ्रा । बुनो थाङोबा दानि बर'फोरा गोदोनि बर ' जारिमिनखौ बावलांनो हमबाय लोगोसे मुंदांखा सोदोमस्रि गोनां बर'हारिमुखौबो बावलांनो हमबाय । गोदोनि समाव बर'राजाफोरनियाव सोलोंथाय गोरों गैयामोनबाबो बिसोरनि हारिमु गोनां हादोर बेंनाय राजखान्थि आरो फोरजा फिसाफोरनि सान्नाय - हनायजों लोगोसे नेमखान्थिनि हेफाजाबै गोख्रों आरो सोद्रोमगोनां हारिमु लाखि बोनाया थारैनो हारिनि सोदोमस्रिखौ लाखिबोनो हादोंमोन । बेयो थारैनो गोग्गाथाव बTथ्रा । 
 सुबुं माहारिआ दाउ , अमा , नङा दि राव रायलाइनो रोङै , समाज , हारिमु गैयै । सुबुं माहारिआ बुहुमाव जिबनि मादाव साबसिन जिब होनना गनाय जाबोदों । बिनि गेजेराव हारिमुआव गोख्रोंफ्रासो मुंदांखा जानो हादों । जाय हारिआवनो हारिमुआव गोख्रों , थोंगोर बेसो जेरावबो जेरैबो जेब्लाबो देरहासार जानो हाबोदों । बे सुबुं माहारिनि गेजेराव गोबां गुबुन गुबुन समाज दङ । बे समाजावनो गुबुन गुबुन हारि आरो हारिमु दङ । मानोना बे हारिमुआसो हारि मोनसेनि गुबै सिनायथि । बे हारिमुआसो हारिनि खौसेथि , थुनलाइनि जौगाथाय , सोलोंथायनि जौगाथाय , रां खान्थिनि जौगाथाय आरो राजखान्थि जौगाथाय लाबोनानै हादोरखौ जौगाहोनो हायो । जाय हारिहानो राव , थुनलाइ हारिमु , खौसे आरो हादोर गैया बेनो नोरजिया हारि होन्ना बुंबाबो बारा बुंनाय जाया । बिनि गेजेरावनो जायहा थि हारिमु गैया , बिहा हारिनि मुंङाव जेबो गैसिना । बर' हारिहा राजा दङमोन , हादोर दङमोन , राज उलाफात दङमोन माखासे गोख्रों हारिमुखौ लानानै । बे बायदियैनो बै समनि हारिखौ दिनैसिम लाबोनोहाबोदों । बै समाव बर ' हारिनि थांनाय , जानाय - लोंनाय , गान्नाय - जोमनाय , मावनाय - दांनाय , सान्नाय - ह'नाय , अनलायनाय , दानाय - लुनाय , आगर एरखांनाय गायनाय - फुनाय , खन्नाय - मोसानाय हारिमु फोराव बर'आ जेरैबो आखा फाखामोन लोगोसे हारिमुआ मेहेरगोनां जादोंमोन । बिनि अनगायैबो बर'आ एमफौ फिसियोमोन , मैहुराव थाङोमोन । ना गुरनाय - ना सारनाय , हाल एवनाय , आबाद मावनाय , साउरि - बादालि जानाय , आइजे - आइला हेबनाय , खाम , सिफु , सेरजा , जथा , गरखा , गंगना दामजु दामनाय , माय सौनाय बायदि बायदि हारिमुफोरा बर'नि मेहेरगोनां हारिमुमोन । नाथाय दा बेफोरखौ नुनो मोन्नाया गोजानसै । हाय , बर'नि इयुन जोलैनि खाफाल ! मानोबा दाखुरा खालांनो हमबाय बे बर'नि खाफाला ? 
 दानि मुगाया इलेकट्रनिक मेडियानि मुगा , कप्पिउटार , नेटवर्कनि मुगा । थामहिनबा