आनो सुबुं जिउआ मोगा - मोगि जानाय खास्रि बिस्रि दावहा , आरो बेनि गोहोमजोंनो सोलायग्लुंनाय आरो गामियारि समाजआव गोरिब आरो धोनिनि फारागआ माबोरै फोनलांनो हमदोंमोन - सल'मागिरिया फोलाया सिखुमाया बेखेवसारलांदों । 
 सल'मानि गाहाइ ( Main ) : आखुथाइया जादों - शिवनाथ उन्दै थाखोनि जमिदार । बियो सासे जोबोर सिमांनि न'लुग्रा महरै सल'मायाव बेरखांदों । बुंनो थाङोब्ला गावनि आखाइजों जेबो मावफेरै - शिवनाथआ बे सल'मा मैखोम आखुथाइ बुंनो हायो ( Main hero of this novel ) । बेनिखायनो " बिफा - फिसा ' सल'मायाव बिनि बिफाव ( Role ) आ जोबोर मख'जाथाव । फोलेरनि आरो गावनि मान - सनमानखौ जेब्लाबो रैखा खालामनायाव सांग्रां शिवनाथआ । बियो दोरोङारि खान्थिखौबो जोबोर गोरायै लाखि मोजां मोनग्रा Protagonist आखुनि । गावनि फोलेरारि खान्थिनि बेरेखायै गसंनाय फिसालाखौ बियो एंगारनो थियारिमोन । बेनि थाखाय गावनि फिसाजो रम्भायाबो जिउनि बिथिङै जोबोरैनो हालाय - हाफाय जानांदोंमोन । जुलि लायालासे जिउखौ बारग'होनो गोनां जादोंमोन । 
 फारसेथिं शिवनाथआ गावनि धोन - सम्पति , हा - हु फारसेबो जोबोर सांग्रांमोन । फारसेथिं नाथाय गावनि न'आव बै फैग्रा कैवर्त गामिनि सुबुंफोरनि जिउनि दुखु - दाहाफोरखौबो सुस्रांनायाव मख'जाथाव बिफाव लादोंमोन । उदांश्रि मोन्नाय आइनखौ बियो ओंथि गैयै उदांस्रि होन्नानै सान्नो रोंदोंमोन बियो । मानोना कैवर्त गामिनि दुखु जारलाया जोबनो रोङै महरै नुजाखांदोंमोन । उदांस्रिनि ओंथिया समानै बयबो जौगाखांनायखौसो मिथियो । बे बिथिङै बै गामिनि राइजो राजाया बोथिसे ओंखामनि थाखाय बेसेबां हालाय - हाफाय जानांदों , सोलोंथाइ , साव फाहामथाइ , लामा - सामा जेरावबो