इंराज खुंनाय समाव सेन्सास रिपर्ट आरो सरकारी रिपर्टआव बर'नि दोहोरोमखौ Animist होन्नानै बुंनाय जादोंमोन । सिडनी एन्डेल साहाबाबो The Kacharis बिजाबाव बर'फोरनि दोहोरोमखौ Animistic होन्नानै मख'दों । बिथाङा बुंदों - - The Religion of Kachari race is distinctly of the type commonly known as animistic ' and its underlying Principle is characteristically one of fear or dread . 
 राव बिहुंआव Animism नि ओथिया separate spiritual existence theory . अांगो अस्तित्वबाद / मोदाय सिबिनाय / बिफां - लाइफां सिबिनाय / आंगो सानथौ । Animist - - आंगो सानखो । 
 मोनफ्रोमबो हारिसाहानो गावबा गाव फोथायनाय दोहोरोम दं । बिसोर गाव गावखौ हिन्दु , मुसलमान , बौध्द , खृष्टान होन्नानै सिनायथि होयोब्लाबो बे फोथायनाय दोहोरोमा जिउ सानखो ( प्राणबाद / जड़बाद ) नि समान बेखौनो इंराजीयाव Animism होन्नानै बुंनाय जायो । मिथिंगानि मोनफ्रोमबो बेसादनि आन्दोआव मोनफा गोहो थाखोमायो आरो बे गोहोमनि बोलोआवनो बिसोर थांनानै थायो । बे गोहोनि सायाव सोनारनाय आरो फोथायनायानो जादों Animism । नाथाय बर'फोरा एनिमिष्ट एबा ' हिन्दु ' थाखोनि बुंनानै लानो गोसो गैया आरो बुंफोरथिया गनायथावबो नङा । 
 जार्मीन पण्डित मेक्समुलारनि मिथिंगायारि सानस्रि Theory of Naturism जों बर'नि बाथौ सानस्रिया जोबोरैनो गोरोबफ्ले थारो । बैसोमुथिनि गोरबोआव जोनोम मोनग्रोनाय सुबुंआ बैसोमुथिनि बायदिसिना सोमोनां सोरजिफोरखौ सोरजिगिरि महरै सिबिनाया आंगोयै फोथायनो गोनां । मेक्समुलार आ बुंदोंदि - The earliest form of religion must have been the worship of objects of Nature . 
 बर'बोराइनि साननाय बादियैब्ला बाथौ बोराइआ बिसोरनि थांखि आरो खुलुमजाग्रा आरो बाथौआ जादों अांगो सान्थौ । बे बाथौ आरो बाथौ बिन्दोनि गेजेराव थानाय सिजौ बिफांनि गेजेरजोंनो सि गोजौ परम ब्रह्म परमात्मानि महरा बेरखांदों । रुपनाथ ब्रह्म नार्जारीया बेनि गुमुरखौ मोन्दांनानै लिरदों ( Assamese Script . . ) बाथौ दोहोरोमनि गाहाय मोनथिनायानो जादों - - 
 आहाम दे 
 हौवा देरसिन - 
 बाथौआ जादों बान्दोबा 
 सिजौआ जादों सिरिबा 
 थाइगिर खंआ खंबा