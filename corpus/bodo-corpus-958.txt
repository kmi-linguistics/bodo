हांगामा हांगामा सोरगिदों हांगामा - अरनाव हाजोआव लैथोआव दुब्लिआव अख्रांआव आलांआव इसिं न'खरआव । दुखुनि हांमाजों गबना थायो न'खर संसारनि लैथोआव । बमा - बारुदजों बिमा - बिफा , बिसि - फिसाइ गोमा जानाइ हावरिया सुबुं फोलेरा गावखौनो सामलाइना हाय सुबुं ! दान्दिसे गुगुरुब खुलुमब्ला गसाइनि थानसालिआव गोहो फैयो गोजोन मोनो जिउआव थांना थानायनि । फैयो थाङो सुबुं जिउआव अराय दुखुनि बाना आगोर गैया , मुं लायो जेब्ला फोथायना गसाइखौ बोलो मोनो , गोजोन सोरां होयो । मावनाय दांनाय , जानाय लोंनाय , जिरायनाय दाबाव अबं गसाइनि मुं लानो गोजोन थाजिम फैयो जिउ सोलेराव । खौसेनि दौलेंआनो ' दोहोरोम ' जेराव दं फोथायनाय सिबिनाय अननाय माया गेलेनाय सुबुं थिलिआव । अबंआनो गसाइ सोरजिगिरि - नुवाथारि , भगवान ईस्वर , आल्ला ख'दा लर्ड ग'ड सायावफा । मुं लां गोजोन जा जिउ थानायावनो । आहाम गोजोेन , आहाम गोजोेन , आहाम गोजोेन । अम शान्ति शान्ति शान्ति ।