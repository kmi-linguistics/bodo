मुलुगनांआरिनि ( Globalisation ) बिथाथिया गावखौ सरजाबफानो थांनायाव राव हारिमु समाजखान्थि बाइदि बिथिंखौ खोमाना लानो गोनां जाना फैदों । बे बादि थासारियाव बर ' हारिनि बिथाथिखौ माबोरै फोथांना लाखिनो हागोन मोनसे सोंलु जाना फैदों । जाइनि थागिदायाव जांख्रिथाइनि जोहै बर ' हारिनि राव - हारिमु बिजों थुनलाइ समाजखान्थि , रांखान्थि , राजखान्थि बाइदि बिथिंखौ फोगोमनो गोनांथिखौ नुनो मोन्नाय जादों । बबेखानि जोंनि बर ' सुबुं समाजाव गुबुननिखौ साबसिन - हामसिन हामजुगु होन्ना बोजबग्रा आखुजों नारसेबजाना दं । जाहोनाव गुबुननि राव - हारिमु बेसातआरि हारिमुखौ जिउ खुंनायाव अराय सम गोरलैयै बाहायबोदों । गावनि हारिनि गान्नाय जोमनाय , थानायजानाय , राव बिजों बाइदिखौ गोदानथिनि धाराजों सरजाबना थावरिनो दिनैनि मुलुगा गोनांथि दं बे बाथ्राखौ बर ' सुबुं समाजा गोरलैयै लानो हायाखै । जाहोनाव बर'नि बिथाथि रैखा खालामनो थांनायाव बर ' सुबुं समाजनि सेंग्रा सिख्लाफोरा गोरोबलांनाय ( Assimilation ) नि गेजेरजों जिउ खुंनायाव बाहागो लाबोदों । माखासे बर ' सेंग्राफोरा गुबुन हारिनि सिखलाखौ हाबा खालामनायनि जाहोनावबो बिसोरनि गथ' - गथाय इयुन जोलैआ बर ' राव रोङै बर ' सुबुं समाजाव जोनोम जाफैबाय । माखासे बर ' फोरा न'खराव बर ' राव रायज्लायनो गारना असमीया , हिन्दी , इंराजी बाइदि रावखौ बाहायबोदों । बर ' रावनि जौगाथाय बिथिङाव हाब्रां गिसिखादों । मुगाया सोलायथारबाय होन्नाय बादि खायसेया रां रुफा आरजिनानै बांसिन