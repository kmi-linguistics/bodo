नेपालनि मेच कष , राजबंशि , ब्रु , चाकमा , दिमासा , त्रिपुरि , बरक , हाजंफोर आरो बांलादेशनि 99 त्न मुसलमान मेच जोबमोन । सानसे समाव जों गासिबो मेचफ्रा दाक्को होन्नाय राव बुंग्रामोन । दाक्को एबा दक्को रावआ मोनसे प्राकृत एबा मिथिंगा ( Natural ) राव । बिब्दि प्राकृत एबा मिथिंगा रावआ भारतआव गासै 10 ( जि ) राव मोन्नो हायो । बेफोरोजाबाय - ( 1 ) महाराष्ट्री ( 2 ) शौरसेनी , ( 3 ) मागधी , ( 4 ) अर्धमागधी , ( 5 ) पैचाशी , ( 6 ) प्राच्चा , ( 7 ) आवन्तो , ( 8 ) शकारी , ( 9 ) चान्डाली आरो ( 10 ) ढक्को । बुंनायनि ओंथिया जाबाय जारिमिना मोनसे बाथ्रा एबा मोनसे शोदोब एबा मोनसे अायदाखौ ( Issue ) साबसिनै मिथिनो , बुजिनो सोलोंनो खाबु होयो , राहा होयो , आगजें होयो , बेसाद होयो । 
 बिब्दिनो कमिउनिस्त हांगामाखौ मिथिनो थाङोब्ला 19 जौवारिनि कार्ल मार्कस , एनजेल्स बाइदिसिना लिदगिरि बिसिनि बिजाब , बे बिजाबफोरनि फिथाय एबा उल्था फिथायफोरखौ दिहुन जोबनांगोन । राजतन्त्र ( Imperialism ) रास्त्रतन्त्र ( Nationalism ) फामुनतन्त्र ( Colonialism ) रेसतन्त्र ( Racialism ) बाइदिसिनाखौ सरजाब फानांगोन । भारतनि बर्ण सिस्तेमखौ मिथिनोब्ला बर्णनि गुदि जारिमिननिफ्राय मिथिबोनांगोन । बिब्दिनो ताजमहल , लास्त सापार , लिवनार्ड दा भिन्सि एबा केथेट्रेल अब नत्रेदामफोरखौ मिथिनोब्ला बिसिनि जारिमिनारि बेकग्राउण्डखौ मिथिग्रोनांगोन । 
 ङ ) जारिमिना इनाय हाबाफोरखौ एंगारनो होयोः - जारिमिना जेरैबादि गोहोगोरा शकतिसाली आयदा जाय आयदाया बिसिबांबा गोबावनि गिथाव - बाथाव बाथ्राफोरखौ मेगननाव लाबोना होफैनो हायो , आयेना - अबिसार फोरखौ सिन्ताआव लाबोनानै होफैनो हायो , राजा - महाराजाफोरनि अन्नोरोङै शासनाव अनजिमा गैयै मानषिफोरखौ दानथारनाय सुथारनाय , सिंहनि खुगायाव गारसन्नाय , हासिंनि जोवथेशालीयाव थैहां - बरबहां साजा होनाय , सेथि आरो नैथि बुहुम रोनाव थैनांनाय लोक्यो लोक्यो मानषि - सुबुं बाइदिसिना जाथायफ्रा मानषि हारिनि मोजांखौ लाखिनानै गाज्रिखौ गारनांगौ होन्नानै साननो बाद्ध ( Compel ) खालामो । जि कुनु हारि , जिकुनु फोलेर , जिकुनु हानजा , जिकुनु धोरोम , समाज राजखान्थि एबा जिकुनु सेद्रोम ( Civilization ) आव मोजां लामानि सोलो नागिरनाय जायो , हास्तायनाय जायो , गनायनाय जायो । गाज्रि खान्थिखौ बजबनाय जाया एबा नाजानाया जाया । इउनाइतेट नेसन्स अब अरगेनाइजेशनाव ( UNO ) बुहुमखौ रैखा खालामनो थाखाय आईन दानाय जादों , शुक्ति दानाय जादों । बुहुमाव मोनबा गिदिर पावारनि ( Big power