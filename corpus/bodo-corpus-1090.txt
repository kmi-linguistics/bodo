गाबनानै मावफुंनायनि गोहोखौ आरजिना लानांगौ । सायख'खानाय माबा मोनसे थांखि बा सान्नायखौ मोगथाङाव जाफुंसार महर होनो सानोब्ला बेनि थाखाय आबुं गोसोजों आरज गाबनांगौ आरो अबं गसाइनि सायाव नागारना होनांगौ । बेनि उनाव बे थांखि बा सान्नाया जाफुंबाय होन्ना मोगथां महरै गोसोयाव गोजोर जायगा होनांगौ । नोंनि बे सान्नायखौ गसाइनो गथायना होनांगौ जाहाते उन फिथाया जा महर मोनो बेखौनो गोसो खुसियै आजावना लानो थियारि । बेफोर बाइदि मोगथां महरनि सासे सान्नानै गोसो आबुङै सानफ्रोमबो आर'ज गाबोब्ला गासै सान्नाय हनाय आरो जेंनाफोरा सुफुं जायो बा सुफुंनायनि राहा , लामा मोन्नो हायो । आर'ज गाबनायखौ नों सानफ्रोमबोनि हुदा महर होनो हानांगोन आरो बेनो समजों लोगोसे मिथिस्लाबै सानसे मोगथां महर मोनगोन बेयो थार । जाय सुबुंनि गोसोया आध्यात्मिक गोहोजों आबुं बिब्दि सुबुंआसो गोसो , देहा आरो सान्नाय हनायफोरा गुफुं जायो । ओंखायनो बुंदों - We can't get a man physically healthy until we get him spiritually healthy . " बेनिफ्राय रोखा जानो हायोदि गुफुं देहा , आबुं सान्नाय , बाइदि जेंना जेथो आरो थांखियाव सौहैनो जुनै सानफ्रोमबो आर'जनि हुदा खालामनाया गोनांथार । बे हुदाखौ लाबोनो थाखाय नांगौ थोंगोर सान्नाय नाजाथाबनाय आरो अबं गसाइनो गावखौ नागारसारनाय । आर'जनि गोहोखौ गावनि मोन्दांथिजों गोसो खांनानै बेखौ मावफुंनो नाजानांगौ । खायसे नेमखान्थिनि गेजेर जो अार'ज खालामनाय राहा लामाखौ लानो हायो आरो आर'जनि जाफुंसार फिथाय मोन्नायाव हेफाजाब मोन्नो हागौ । जेरै -