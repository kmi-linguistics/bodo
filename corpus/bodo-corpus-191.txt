गावनि जायगायाव , न'आव सुबुं मोन्थायनि आयेन बादियै सोफ्रोमबो सुबुङा उदाङै थानो , जानो उन्दुनो आरो हाबा मावनो हायो । आयेन बेरेखा हाबाखौ बाद होनानै । दिनै नुनो मोन्दों खायफा बर'फोरखौ दाय गैयै खौनो गावनि न'निफ्राय हर गेजेरावनो खानानै लाबोनाय , दाइ गैयै बर'फोरनि गामि गामि हाबनानै आयेन बेरेखा हाथियार नागिरनायनि मुङै बर'फोरखौ उन्दुनो , जानो , बेराइनो , हाबा मावनो उदांस्रि होयाखै । बर ' आइजोफोरखौ खाबु लानानै जिनाहारि खालामनाय बाथ्राया सल ' नङा । आयेन बेरेखा हाथियारा बर'फोरनावल ' दङ ' नामा ? आयेन बेरेखा हाथियार दैनाय आरो बाहायनायखौ रावबो बरफोरा गनाया । समाज रैखाथिनि थाखाय मिलिटारिफोरा हाबा मावो होन्नानै फोथायो । सुबुं मोन्थायनि बेरेखायै मिलिटारि एबा पुलिसफोरा हाबा मावोब्ला बेयो आयेन बेरेखा । बेनि सोमो दै Article 30 ( 1 ) आरो ( 2 ) आव रोखायै दङ' । 
 Article - 30 ( 1 ) Military activities shall not take place in the lands or territories Of indigeneous peoples , unless justified by a relevant public interest or otherwise freely agreed with or requested by the indigeneous peoples concerned . 
 ( 2 ) States Shall undertake effective consultations with the indigeneous peoples concerned , through appropriate procedures and in particular through their representative institutions , prior to using their lands or territories for military
activities . 
 सा–सान्जा ओनसोलनि बयनिख्रुयबो बांसिन सुबुं अनजिमा थानाय सेडयुल ट्राइबफोरनि गेजेराव बर'अा मोनसे थागिबि हारि जाय हारिया राजखान्थियारि गोहोखौ आबुङै मोन्नो हायो । नाथाय गोबाव समनिफ्रायनो बर ' हारिया गुबुनफोरजों गाग्लोबजादों ,