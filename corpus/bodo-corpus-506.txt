 ( ओं - हिं - खिलं - फोतसे ) 
 बुहुमाव जारिमिना मोनहासयै समनिफ्रायनो गुबुन गुबुन धोरोमा गोबां हारि - माहारिनि गेजेराव मुगाजों लोगोसे जेरै थांनानै थाबोदों । बेबादिनो बाथौ धोरोमाबो बर'माहारिनि गेजेराव जारिमिना मोनहासयै समनिफ्रायनो मुगानि उनाव मुगा सल ' सलमानि गेजेरजों आरो जानागुरु दौरि , दौदिनि , सादु , रिचि मुनिफोरनि गेजेरजों दिनैसिमबो बर ' माहारिनि गेजेराव थांनानै दङ । 
 जारिमिना मोनहानाय समनिफ्राय खिन्थानाय बादि बुहुमनि गुबुन गुबुन हादरफोराव बर'माहारिया बाथौ धोरोमनि गेजेरजों गावसोरनि राव हारिमु आसार खान्थि रांखान्थि , समाज खान्थि आरो आबाद थिलि बाइदि बिथिङाव मुलुगनि दरबाराव बेसेबांबा जौगासारनाय लाबोदोंमोन । 
 नाथाय बेबाइदि गोजौ थाखोआव गाखोखानाय बे बाथौ धोरोमखौ नागार नानै गुबुन हारिनि गुबुन धोरोमाव हाबनानै गावनि राव हारिमु , आसार खान्थि समाज खान्थि धोरोमखान्थि गासैबो हारिनि रैखाथिखौ खोमानानै लानो गोनां जाखो ? बेखौ जों गासैबो थाखोनि बर ' माहारियानो साननो गोनां जाबाय । दिनैनि मुगाया मुलुगनां सुबुं माहारिनि गेजेराव बायदि बिथिङाव जुजि लाइनायनि सम सौफैबाय । जेरै - गोगो सोलोंथाय लानानै गावखौ मुलुग दरबाराव सासे गोख्रों सुबुं गायसंनाय हारिआव गुन गोनां सोलोंथाय होनानै गोगो समाज दानायजों लोगोसे गंसे गेरेमसा हादत दाफुंनाय , गोबां मोजां मुवा जानाय जों देहाआरि गोगो सावस्रि लानानै गेदेमा सुबुं सोरजिनाय । गावनि आंगो धोरोमखौ मुलुग लांगोनायाव फोसावनानै बइनिबो सुबुं माहारिनि अांगो धोरोम खालामनाय , आरो गोजौ थाखोनि सोलोंथाइ लानानै गिदिर गिदिर बिगियान गिरि , सानसुमै जानानै मुलुगनां अख्रां राइजोआव दावबायनाय आरो गोबां । 
 दिनै बेफोर बादि बादायारि जौगालु मुगायावबो जोंनि बाथौ धोरोमारि सुबुं माहारिया जौखौनो गिबि जायगा होनानै गावखौनो थगायना धोरोमफुजिनाय , जेरै - नखर फुजा होनाय , गारजा फुजा होनाय , हामबाय फुजा होनाय , खेराइ फोरबो खुंनाय , बर'नि रंजालि फोरबो फालिनाय , कार्थिक फोरबो फालिनाय , मागो फोरबो फालिनाय आरो नखरआरि राइजो जानायाव जेरै गथ ' जोनोम फालिनाय , हाबा होनाय थैनायनि सारादु खुनाय बेनि अनगायै सानफ्रोमबोनि नखर राइजो जानायनि बेलायावबो जौखौनो अराय सम बाहायनानै नखर , हारि , समाज जोबस्रांनायनि हाबा मावो । 
 बेनिखायनो बेफोर बाइदि जोबस्रांनाय समाज आरि अगेन आखुखौ नुनानै दिनैनि गोजौ सोलोंथाय