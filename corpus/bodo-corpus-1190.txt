जाउलिया देवान । अांलाइ गाबज्रिबावनो आफा आनान ग'साइ । गैया आंहा मुवा बेसाद गैया अांहा रां - रुफा दङ ' अांहा गोर्बोनि फोथाइनाय सिबिनाय आफा आनान ग'साइ । रैसुमै राव गैया बिखा गावो खुगा गेवा मानोबा आंहालाइ आफा आनान ग'साइ । मेगनाव मोदै खुगायाव खुदै गोर्बोआव बेसेबा दुखु हांमा लानानै बाथौ गुदियाव जेउवारि फोजोंनानै गाबज्रियो आंलाइ खाराव - माराव आफा आनान ग'साइ । बिजोंनो गोजोनदो आंखौ नों अनसाइदो नों बोर हरदो गियान हरदो फोरों हरदो आफा आनान ग'साइ । [ आर'ज मेथाइ गेजेर नांनाय समावनो जाउलियाआ आखायाव सुइटकेस लाना सिथ्ला गेजेराव हाब्बोयो आरो सिखिरि मेथाइ रोजाबनायखौ गोमोहाब खोनासङो । सिखिरिआ आर'ज मेथाइ जोबब्ला दै गोथार सारना बाथौखौ खुलुमस्रायो । जाउलियाआ सिखिरिनि उनथिं आखाय ख'रजबना खुलुमो । सिखिरिआ बाथौ गुदिनिफ्राय दै गोथार लाना सिखारब्ला जाउलियाखौ मेगन मेसेबथाबना माबा आवरायबाय थानाय नुनो मोनो । सिखिरिआ दान्दिसे नायगोमोबाय थायो आरो जाउलियाआ लासैनो मेगन नायब्ला सानैनि मेगनजों