सिखिरि : चाहाया लोंदो । [ ओंखारलांहां जायो । बेमाफारियानि रावआव थाद'यो ] बेमाफारिया : दे लोंदो जमिदार साहाब , दे फंबाय मोनसारु लोंदो । गइ खावनानै लाबोबाव आइ सिखिरि आरो आंनि थांखु थिमिआबो लाबोफा । सिगरेट पेकेटआ आंनि टेबुलावनो दं । सिखिरि : दे लाबोगोन आफा । [ थाङो ] मोनसारु : दे जमिदार बाबु लोंदो दे । [ चाहा लोङो ] जाउलिया : साबगौ । बेखौ मा बुङो मन्डल बाबु ? [ चाहा लोङो ] मोनसारु : फिथा । जोंनि बर'नि चाहाजों जानो हमनाय फिथा बर'नि गेजेराव एनथाव , एनथाब , फिथा , सौराय , सबाय गोरान बाइदि एवखु सावखु मोनजागोन नोंथाङा । जाउलिया : बेफोरखौथ ' अां सिदलीयाव नोंहावनि न'आवमाखौबा मोनजाबाय जानांगौ । बिब्दि फिथाखौ मोनजाफेराखैमोन आं । मोनसारु : मोनजागोन जमिदार बाबु । बर'नि गेजेराव अनद्लाखारि , सबायखारि , सामु ओंख्रि , मैथा ओंख्रि , थास ' ओंख्रि , लाफा मैद्रु , माथि गालदेब , मायसुन्द्रि - बाथोन , ना - बाथोन , नाफाम बाइदि बाइदि । आरोथ ' बेदर फिसाया नोंथांमोननि हाजोआरि फोरजों गोरोबखायो । [ चाहा लोङो ] जाउलिया : जोंनि हाजोआरिफोरा ना बेदरखौ बांसिन फेसेवना एबा फोरान्ना जायो । नोंथांमोननि बेव बांसिन गोथाङै गोथां जायो । [ चाहा लोङो ] जाहोना जाबाय जोंनि हाजोआरिआ गुसु आरो नोंथांमोननि बेव दानो गुदुं , दानो गुसु । बेमाफारिया : नोंथांमोननि हाजोआरिफ्रा हायेनाव फैब्ला आंनि बेवसो जिरायफैयो । सप्ताह खुननै - खुनथामहर थाना फिथोब नायगिरो आरो जाब्रां फानो । खयै ख ' हाजो खर'नि खमला फिथाय लाबोना हायेनाव फानफैयो । मोनसारु : हाजो खर'नि मानसिफोरा जोंनि बर'नि नख'राव थाना ओंखाम मायब्रा जाफैयो । जाउलिया : ओंखाम मायब्रा जानो जोबोद मोजां मोनो हाजोआरिफोरा । बिखायनो जों गंगार बिमुं मोन्दों । ओंखाम मायब्राबादि आथासिथा । (बइबो मिनियो )