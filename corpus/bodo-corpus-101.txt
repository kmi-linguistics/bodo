आरो खेंसालिया माखासे सानफारि आरो राहाफोरजों मोनजायाखै नङा मोनजादोंबो मोनलोंदोंबो BPL नि 7 . 00 टाका के . जि . माइरं , अन्टर दयाल सानफारिनि 4 . 00 टाका माइरं आरो गिबि मन्श्रिनि आहार सानफारि 6 . 00 टाका के . जि . माइरं मोनजागसिनो दं । एखर एखर नखरफ्राव बेनो थोनानै आग्लाइबावोसो जादों । 
 जिखियानो जाया मानो दा बाथ्राया जादों जों बर'फोरनि आबाद दिहुन्नायनि हाबा हारिमु ( Work Culture ) । आबाद दिखांनाया बोथोर लानानै मोन्नै रोखोमनि । । 1 . दैज्लां बोथोरनि आबाद आरो 2 . मेसें बोथोरनि आबाद । दैज्लां बोथोरनि आबादाव दं - माइ ( आसु आरो माइसालि ) , फाथो जुखाम आरो माखासे मैगं - थाइगंफोर जेरै – जोगोनात , खुमब्रा , थास' , थारुन खांख्रिकला , सबायबिमा , मैथा सिख्ला ( भेण्डि ) , मैथा , हाइजें , हालदै आरि बेफोरनो गाहाइ । मेसें बोथोरनि आबादा दं - बेसर , सबाइ , सिबिं , दालि , गम आरो माखासे मैगं - थाइगं । जेरै – लाइ लाफा , आलु , कपि , लाउ , फान्थाव , फान्थाव बेलाथि ( टमेट' ) , मुला , गाजर , बिन , फानलु , सामब्राम - गोजा - गुफुर , फालं , गरसि आरि बेफोरनो गाहाइ । बेफोरनि बादैबो माखासे दैज्लां मेसें बिफां हारिनि फिथाइ समाथायनि आबादफोर दं । जेरै - गय , फाथै , खान्थाल , थाइजौ , नारें ( कमला , लिबु , जुम्ब्रा ) , मोदोमफुल , नालेंखर , खुसेर , आनारस , खखिलं , था , था - आलु थागाण्डा , थालेर आरि । 
 आबादफोरखौ जों दा न'आव जानाय आरो गरसे गरनै रां खालामनाय फालांगिनि नोजोरजों खालामनाय जाबाय । दुखुखौ एबा मावनायखौ नायनानै माखासे आबाद जेरै माइ , फाथो , बेसर बेफोरनि दामफ्रा इसिबां गोजोनथाव नङा । जेरै माइया गर पाट्टा 1 (से ) बिघा हायाव फैयै 9 /10 मन । फानब्ला मोनो 300 .00