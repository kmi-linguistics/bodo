रमान हांखो , उदयाचल बर ' राइजो मोन्नो सोमावसारनायाव गोबां बर'फोरा जिउ बाउनो गोनां जादोंमोन । 
 इं 1993 माइथाइ , 20 फेब्रुरी अक्ट'आव भारत सरकार , आसाम सरकार , ABSU आरो BPAC नि गेजेराव Bodoland Autonomous Council ( BAC ) नि गोरोबथा जायो । नाथाय BAC नि गोरोबथाजों बर'नि राजखान्थियारि मोन्थाया आबुङै मोनफुंजायाखैमोन । 
 इं 1996 माइथाइयाव ABSU आ बर'फोरनि थाखाय आलादा राइजो दाबिनायखौ जागायो आरो बै समावनो BLT आ जोनोम मोनो । 
 इं 2003 , 10 फेब्रुवारी अक्ट'आव Bodoland Territorial Council ( BTC ) नि गोरोबथा जायो हाग्रामा बसुमतारी , भारत सरकारनि डिपुटी प्राइम मिनिस्टार एल . के . आडवाणि , आसामनि गाहाय मन्त्रि तरुन गगै आरो आसामनि न'खर मन्त्रि हरिण पाठकनि गेजेराव । 
 BTC आ बर'नि राजखान्थियारि मोन्थायखा नाथाय नुबावबाय बे गोरोबथायाव बर'फोरनो आयेन आरो बिथोन आरो पुलिचनि गोहोखौ गथायनाय जाबावाखिसै । बेनि थाखायनो बि . टि . ए . डि . आव थांनाय 20 जुलाइ , 2012 अक्ट'आव बर ' आरो बांगालफोरनि गेजेराव हिंसा - हिंसि जालायनानै गोबां सुबंफोरनि जिउ गोमायो , न'बां खामग्लियो , बि . टि . सि . खुंथाया बर'फोरनि रैखाथिखौ होनो हायाखै जेराव बर'हा दङ ' ट्राइबेल बेल्ट आरो ब्लक आरो गाव खुंथाय गोहो BTC . इं 1945 , 13 जुलाई अक्ट'आव बृटिस सरकारा दानानै होनाय ट्राइबेल बेल्ट आरो ब्लकआव रैखाथि गोनाङै थानो हानाय हारिफोरा जादों ।