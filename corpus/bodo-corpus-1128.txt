फरायगिरि राइजो राजानि गोसो गोथारै आजावनायाव दिहुन गानै 'जाउलिया देवान ' फावथाइ बिजाबआ जोबनायाव दिहुनगाथाम साफायना दिहुन्नाय जाबाय । बिजाबखौ फरायगिरिफोरा आजावनायाव लिरगिरिआ अराइबो बिथांमोननि खाथिआव खर ' गंग्लायो । दिहुनगानै बिजाबआव थालांनाय आरो मेगनाव गोग्लैनाय गोरोन्थिफोरखौ फोसाबनो लानाय जादों । थेवब्लाबो सेबखांसालिनि हाबानि होंगो - दोंगो आरो बिहिरनि थाखाय लोगोसे जोंनि नोजोराव गोग्लैयि माखासे गोरोन्थि थालांनो हागौ , बेनि थाखाय फरायगिरि राइजो - राजानि खाथिआव आखाय खबजबै निमाहा बिनाय जाबाय । मख'नो गोनांदि सिगांनि आर'ज मेथाइखौ सोलायना ( खौरां गांब्रै , नुगाथाम ) गोदान आर'ज मेथाइ थिसन्नाय जादों सम आरो थासारिजों गोरोब होनानै । दिहुनगाथाम " जाउलिया देवान " आ सिगांनि बाइदि बइनिबो अन्नाय आरो बजबनाय मोनगोन होन्ना मिजिंथिनाय जाबाय । सेबखांसालिनि मुखुब खामानि थासेआवबो नांगौ समाव बिजाबखौ दिहुन्ना हरनायनि थाखाय अनशुमै लाइब्रेरिनि बिगुमा आरो सालायगिरि लोगोसे मावथि बिथांमोननिसिम आंनि गोसोसिंनि साबायख'र बाउनाय जाबाय । गौहाटी इउनिभारचिटिनि एम . ए . कर्चनि फरा बिजाब सायख'नायनि थाखाय बिफानारि सामलायगिरि आरो सायख'गिरिफोरनिसिमबो गोर्बोनि साबायख'र होनाय जाबाय । एसेनोसै । गोजोन्थों ।