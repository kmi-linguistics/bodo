गायसनजेन्नाय : - आहाम ! 
 सा क'कराझार बियाप बाथौ दोहोरोमारि गौथुमखौ थांनाय इं 1976 मायथाइव गाइसनदोंमोन । बेनि थावनि एबा गाहाय मावखुलिया तितागुरी । दुलाराय बाथौ दोहोरोमारि गौथुम ( ABRU ) नि जोनोम सान 1991 इं माइथायनिफ्रायनो बे आफादआ बेजों लोब्बा लाखिबोदों । 
 गायसनगिरि आफादगिरि , नेहाथारि : - 
 गायसनगिरि आफादगिरिनि मुङा उपेन्द्र नार्जारी आरो नेहाथारिनि मुङा कमलेश्वर मछाहारी । बिथां मोनहानो गायसनजेन्नाय मावथि फारियामोन । 
 बियापनि मावबोनाय आफादगिरिफोर : - 
 बिथां उपेन्द्र नार्जारीनि उनाव फारियै सुरेन मछाहारी , गुनेश्वर दैमारी बिथां मोनहा आफादगिरिनि मासिखौ आजावदोंमोन । दासान्दि आफादगिरिनि मासियाव मुस्रि मंकरलाल बर ' आरो गाहाय नेहाथारीनि मासियाव मुस्रि सहदेव बसुमतारी मावगासिनो दं । 
जिल्ला आफाद आरो आब्रुजों सोमोन्दो लाखिनाय : - 
 क'कराझार जिल्ला बाथौ दोहोरोमारि गौथुमआ 1981 इं माइथायाव बेंतलआव जोनोम जायो सा क'कराझार बियाप बाथौ दोहोरोमारी गौथुमआ क'कराझार जिल्ला आरो दुलाराय बाथौ दोहोरोमारि गौथुमजों सेमिनार , बोसोरारि जथुम्मा आरो मावफुं आफादनि बाइदि बाइदि जथुमफोराव बाहागो लाहैदोंमोन ; आरो दाबो लागासिनो दं । मख'नो गोनांदि जोंनि बियापनि आफादगिरि बिथां सुरेन मछाहारीआ जिल्ला आफादनि आफादगिरि हिसाबै सायख ' जायो । क'कराझार जिल्लानि आफादगिरि सुरेन मछाहारीआ 1993 इं माइथायनि 26 फेब्रुवारी अक्त'खालि बेंतलनि बाथौ मिछन फरायछालिखौ बेखेवहैयो । नाथाय दुखुनां बाश्रादि बेतलनिफ्राय फैफिन्नाय समाव अखानायै 27 - 2 - 93 अक्त'खालि गाखोनाय गारिआ जाब्रथाय जानायलाय फुनि 9 . 15 रिंगायाव सुरेन मछाहारीआ जायगायावनो जिउ गोमायो । बे गिख्रंथाव जाथायआ जादोंमोन छट'सामथाइबारी आरो सिदलीनि लामा गेजेराव । बिथांनि जीउमाआा सोर्गो फुरीआव आलो - गोजोनै थाबाय थाथों बेखौ हास्थायना साराद'खालि गाजा - गोमजा आर'ज रोजाबनाय जायो । सुरेन मछाहारी रुसारि जानायनि उनाव गुनेश्वर दैमारिआ जोंनि बियापनि आफादगिरि जायो । 
 बियापनि सिङाव थानाय ओनसोल : –
 जोंनि सा क'कराझार बियाप ( Anchalik ) नि सिङाव थानाय गामिफोरा जादों - - 1 . सा काशीबारी , 2 . खोला काशीबारी , 3 . सा खारगाँव , 4 . खोला खारगाँव , 5 . सा हाल'वादल , 6 . खोला हाल'वादल , 7 . नोलजिबारी , 8 . बांगालदबा , 9 . थालगुरी , 10 . काठलगुरी , 11 . गोदान तितागुरी , 12 . पुराना तितागुरी , 13 . थुरिबारी , 14 . आमलाइगुरी , 15 . श्यामगाँव , 16 . जानागाँव , 17 . बाशबारी हाल'वादल , 18 . खुन्थाइबारी , 19 . सिंमारी , 20 . दल'गाँव , 21 . रमानपारा | 
 बेनि अनगा गिबिआव 1 . टेङापारा , 2 . भातारमारी , 3 . दिपु भातारमारी , 4 . रेलवे ष्टेचन कल'नि , 5 . चालतातला बैफोर गामिफोराबो दंफायोमोन । नाथाय दा बैफोर गामिफोरा गुबुन गुबुन बियापआव गोग्लैहैबाय ।
 हा -हु :– जोंनि बियापनो बाथौ थानशाली लुनो थाखाय तितागुरीनि मानिजाथाव मुस्रि दीनेश देवनाथ मुंनि सासे