सोरजिदोंमोन । मानसिनि जुनार दाउमा - दाउसा एमफौ एनला गासिबो उजिखां होदोंमोन । इसिं अखं सोरजिनि गुदि बोरनिगिरि राहानि गिरि एरनाय बांनाय बांसारनायनि गुदि इसोर एबा बोराइ बाथौखौ रांरासि मैथा हाजि बारि गंथाम मोदायनि महरै सिबिनाय जायो । बान्दोबा बाथौनि गेजेराव गरंबा सिजौ आग बैराथि फास बैराथि जाथ्रासि थुलसि गायसंनानै बोराइ बाथौनि महरै खुलुमनाय जायो । 
 मोदाय । मोदाय सोदोबनि ओंथिया जादों ओरैहाय - ' मो' - मोगा - मोगि , ' दाय' - दायनां फोदोनां । मोगामोगि दायनां फोदोनां - मोदाय । जिउनि मोदाय । दायनां फोदोनां आइ आफायानो सुजिनां । जिउनिगिरि मोदाय होनोबा बेखाइनो आनान गसाइ बिनान गसाइ अबंलावरि सोरजिगिरिखौनो बुंनाय जायो । बाथौखौ गिबियाव जों ओरैनो बाथौनि महरै मोननो हायो । बेखौ जों गन गंथाम थुनानै रांरासि मैथाहाजि बारि गंथाम मोदाय होननानै बारि गज ' गंथाम बारिगंथाम मोदायनि महरै गन गंथाम थुनानै सिबिनाय जाबोदों । बिदिब्ला जों बाथौखौ मानसि महरावनो मोननो हायो । सासे बोराय सुबुं । बोराय बैसो मोनहैयोब्ला बियो गङो । जिरायोबा बिनि हान्थु मोननैया खरजों समान जायो । सासे बोराइ सुबुंनि महरै रांरासि मैथाहाजि बारिगंथाम बारिगज ' गन गंथाम फानसेयानो फानथाम सासेयानो साथाम होननानै आफा बोराइ बाथौ खर ' मोन्थाम होननानै हांख्रायना गाबज्रिबोदों । रां रासिनि मैथाहाजिनि ओंथिया राव गोनां । बारि गंथामनि ओंथिया बोराय सुबुं । गियान गोनां राव गोनां सासे बोराय सुबुं । बेनो जादों रांरासि मैथाहाजि बारिगंथाम मोदाय । बोराय बाथौ । बाथौ बोराय - बोराय बाथौ । बोराय बाथौनि ओंथिया जादों इसोर । इसिं अखं सोरगिदिं मुलुगनि सोरजिगिरि अबंलावरि । आनान गसाइ बिनान गसाइ अबंगसाइ । बोराइ सोदोबनि ओंथि बिजिरनानै नायोबा बेखौ जों मोनो । 'बो' - बोरनिगिरि 'रा' - राहागिरि 'इ ' एरनाय बांनाय दोहोरोमनि गुदि । इ - ए - य - इ । बोराए - बोराइ - बोराइ जादों । बिदिबा बोराय सोदोबनि सोदोबथिया इसोर । 
 बाथौ । बान्दोबा बाथौ दुमनायनि गोथौ ओंथि बिजिरनानै नायोबा बेखौ जों मोननो हायो । बान्दो सोदोबखौ खानाय एबा बाहागो होननानै बुङोबा सासे सुबुंनि सोलेरखौ बाहागो मोनबायाव खानो हायो बेखौ बुंनाय जादों । ( 1 ) आथिंनि खागासे ( 2 ) फेन्दानि खागानै ( 3 ) उदैनि खागाथाम ( 4 ) बिखानि खागाब्रै ( 5 ) गोदोना खर'नि खागाबा । बेबादिनो सासे सुबुंनि देहा सोलेरजों खेराइ मोसानायनि दामग्रा आगजुखौ बाहागो खालामनानै रुजुनानै नायोबा बेखौ जों मोननो हायो । जेरै - ( 1 ) खाम जरासे फेन्दा फेन्दा आथिं ( 2 ) सिफुं जरासे मोदोम बाहागो । सिफुंनि गुदुङ जेरै गुदुंबा खुगा गन्थं खोमा खिग्रा आरो हासुग्रा गासै मोनबा गुदुं मानसिनि सोलेराव दं । ( 3 ) आख्राबेट बिखा आरो गोदोना ( 4 ) जथा गंनै बेखौ जों मेगन थाइनैजों रुजुनो हायो । ( 5 ) थुंग्रि गंनै बेखौ जों आखाइ फारनै एबा आखाइ थाइनैजों फोरमायनो हायो । जयै रुजुनानै नायोबा सासे सुबुंनि आबुं सोलेर होननानै जों बुंनो हायो । बेबादिनो सिजौ गरंबाखौ सासे सुबुंनि सिनस्रिजों रुजुनानै नायोबा आरो साखाथियाव जाथ्रासि थुलुसिखौ थुंग्रि गंनै एबा आखाइ फारनै होननानै साननानै लायोबा सासे सुबुंनि आबुं महर मुस्रि एबा मुसुखा गसंनानै थानायखौ जों मोननो हायो । आरो बे मुसुखानि सोरगिदिं जिदथ खुन्थियाजों बान्दोबा बाथौ दुमनायनि ओंथिखौ सासे