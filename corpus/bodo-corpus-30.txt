सासे हारसा डाक्टार सिख्ला । हाबा जाथआखै । अांजोंनो लोगोसे साख्रि मावोमोन । हारसाब्लाबो बियो नाथाय जाराथारा हारसा नङा , जोबोर गोजौ थाखोनि बामोन फोलेरनि । मेलेमाबो गोबां आरो जोबोर गोफार । खोथायाव खोथा सानसे अां बिखौ सोंबाय - " नोंनि हाबानि खोथाफोरा सोलिदों ना ? " बियो फिनबाय– " गुवाहाटी मेडिकेल कलेजनि सासे बिबुंगिरि ( Professor ) फैदोंमोन । नाथाय बिनि बिमाया कलिता फोलेरनि । बिनिखायनो अां आरो जोंहानि नखरा बिखौ केनसेल खालामबाय । " केनसेल खालामनायनि जाहोनखौ बियो बुङो दि गावखौ नायनो फैग्रानि बिमाया कलिता जेला बिनि नआव मिक्सर कालसार ( गलाय - गथाय आसार - खान्थि ) थाखागोन आरो उनाव गावनि गथ'—गथायनि सायावबो बे गोहोमा गोलैथारगोन । बेबायदि जानांगौब्ला गावनि अांगोथिया सानसे गोमा लांनाया रोखा होननानै बियो आंखौ बुंबाय । नाथाय बियो गावखौ जेब्लाबो खोमाना लानो लुबैया । बिनि खोथा खोनाखांना अां सानबायदि बे बायदि साननाय - हनाया गोजौ थाखोनि बामोनफोरनि मेलेमाव दङ'खायनो बिसोरो गोदोनिफ्राय दिनैसिम भारत हादरनि शासन आरो बे हादरनि गुबुन गुबुन हारिफोरनि सायाव गावसोरनि गोहोम खोलैबोनो हादों आरो बिसोरो जेरावनो थायाथों मानो , जायजोंनो थायामानो - अराय बामोन । लाख लाख गुबुन हारिनि मानसिनि गेजेराव