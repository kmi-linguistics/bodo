गुबुनारिफोर बादि जोंनि गेजेराव खुदिया बैसोनिफ्राइनो दोहोरोमारि सोलोंथाइ होनाइनि खाबु गैया । मुसलिमफ्रा गावसोरनि मसजिदआवनो उन्दै - उन्दै खुदियाफोरनो दोहोरोमारि बिजाब ' कराण ' नि बोसोन एबा इसोरखौ मोन्नो हानाइ एबा संनाइनि लामाखौ ' मकटाब ' आरो ' माद्रासाह ' नि गेजेरजों मलाना एबा जनाबआ सोलोंथाय होयो । कृस्टियान दोहोरोमारिफ्राबो गिरजायाव जिसु खृष्टनि बोसोन आरो आसार खान्थिफोरखौ फोरोंनायनि राहा दङ जायनि थाखाइ बिसोरनि लाइमोन सेंग्रासिखलाफोरा उन्दैनिफ्राइनो दोहोरोमारि बिथिंआव रोंखाराखा , आखा - फाखा जाखानाय नुनो मोनो । गोजौआव सावरायनाइ आयदाफोरनि अनगायैबो लाइमोन बैसोआवनो जों जेब्लाबो साबा गुरुखौ सिनायनानै मानिनो आरो सोलोंनो नाजा नांगौ । बे साबा गुरुफोरनि बोसोनखौ मानिनानै , गनाइनानै , सोलिनो हाब्लासो बे मानसिया जिउआव देरहासाद जालांनो हायो । बाथौ दोहोरोमनि बायदिब्ला बे साबा गुरुफ्रा जादों - जोनोम गुरु , बिमा गुरु , बिफागुरु , फोरोंगुरु , आरो दिक्षा गुरु । जोनोम गुरु , जोंखौ जाय जोनोम होयो । दावमा - दावसा , बिफां - लाइफां , हाग्रा - बंग्रा , एम्फौ - एनला , मानसि - दुनसि एबा जिब जुनारखौ जाय जोनोम होदों । जायखौ सोरजिगिरि , आनान गसाइ बिनान गसाइ , नुवाथारि होन्नानै जों बयबो गाबज्रिदों । बै सोरजिगिरि