मेधि , ल'कनात बरुवा , तरुन सेन डेका बाइदि गोबां सोमावसारगिरि सुबुंनि खाथिआव साफिनाय आरो हाबा मावनायनि खाबुमोनो । फरायसा समनिफ्रायनो गोरिब गुन्द्रानि उदांनि सानस्रि मुश्रिआ मेलेमाव बाहा लादोंमोन । बै समाव आसाम राइजोआव भारतनि बिफ्लबी कमिउनिष्ट हान्जानि गौथुमारि आरो मावफारि सोलिफुदोंमोन । मोनसे समाव सरगियारिआबो बे हान्जानि दैदेनगिरि आरो मावफारिजों गोसो बोगथाब जायो । दीधेली हालामाव गुलि - गुलि थागिरि बिष्णु प्रसाद राभा , बेलसर गामिनि तरुणसेन डेका , नबीन मेधि आरो गोबां आर . सि . पि . आइ हान्जानि दैदेनगिरिजों सिनायथि जानायनि उनाव हान्जानि आरो जुनियायै राभानि सासे फोथायजाथाव मावथि महरै बयजोंबो मिथिजायो । 
 रुंसारि रति सरगियारि मार्क्सआरि , लेनिनआरि आदर्शजों सिनायथि जानायजों लोगोसे राजखान्थि हान्जानि सोद्रोमा जायो आरो आबादारि मजदुर सोमावसारनायाव गोख्रोङै बारसोमो । दीधेली हालामनि अनगायैबो आसामनि गुबुन गुबुन थावनिआव खर'दैखांनाय जमिदारि बोखारनो सोमावसारनायनि आगदारि जायो । बिथांआ दुलाराय आसाम आबादारि मजदुर आफाद ( सदौ असम कृषक मजदुर संघ ) नि आफादगिरि मासि आजावदोंमोन । बै बिबानखौ आजावनायनि उननिफ्रायनो गोख्रोंसिनै दीधेली हालामनि गोरिब आबादारिफोरनि गेजेराव जमिदारि