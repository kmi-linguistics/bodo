जिउखौ मानो ? सेंसौ खाम्फा : थामहिनबा , गोरोबथा बिलाइआ नोंनि जिउनिख्रुइबो देरसनि ? बेसेन गोनांसिन ? जाउलिया : औ सेंसौ खाम्फा । सेंसौ खाम्फा : मानो ? जाउलिया : मानोना , बे गोरोबथा बिलाइनि गेजेरजोंनो अनसुला राजा देबधर्मआ आंनो हायेन राइजोखौ बेंनायनि गोहो - बोलो होदोंमोन । हायेन राइजोखौ आं मोजां मोनोमोन जिउयै - माहामै । आरो बेनि थाखायनो आंनि देहायाव थै , गोहो बोलो थाजासिम अां दावहा नांबोबाय । आं दा थैनो हासिगोन । साबगौ , आंनि जिउखौ लानोब्ला नोंसोर आंनि खाथियाव फै । सेंसौ खाम्फा : सान्थ्रि लोगोफोर ! जाउलियाआ जेरैबो खारनो हायैबादि सोरगिदिं बेंखन्ना लादो । [ सान्थ्रिफोरा जाउलियानि सोरगिदिं ग्रिद गस'ङो आरो बेंखन्ना लायो । सेंसौ खाम्फाआ सानै सान्थ्रिखौ आवगायना मेगन थिफायो आरो जाउलियानि खाथिथाराव गसं हैयो । ] जाउलिया : सेंसौ खाम्फा ! नोंनि फोथायखेबस ' फाव आरो रायतफोरनि इनाय राव - फावफोरखौ नुना , आंहा बे संसाराव थांना थानो गोसो गैलिया । अां थैनो सानबाय । नाथाय खाम्फा ! नोंनि सिलाइनि गुलिआ आंखौ फोथैनो हानाय नङा । आंनि जिउखौ लानोब्ला आंनि बे मोदोम सिङावनि थाबसिखौ हाख'फैग्रो । अब्लासो अां थैगोन । फोथाथखेबस ' सेंखौ खाम्फा । नोंनि गाज्रि फाव फान्दायनायाव फैलाव हायेन राइजोआ इंराजनि आखाइयाव थासिगोन । अनसुला देबधर्म राजाआ जासिगोन हालाइ - हाफाइ । खामया ! आंखौ नायगार नायगार बुथारनायनि फाबजों नोंबो मोजाङै थैनो मोननाय नङा । नोंनि जिउखौ फोजोबस्रांनो भुटान राइजोआव गोदान फव जागोन । बिजोंनो गोमोर लांगोन नोंनि जीउआबो इनाइ - बानाइ । [ जाउलियानि गारामाया रानखांना जेबो बुंनो हावा जायो । हार्सिंनो गुग्रुबना थायो हारां - हाथां अन्थाइ सायाव । बेखौ नुना सेंसौ खाम्फाआ सान्थ्रिफोरखौ थांखिना बुन्थ्रि ] सेंसौ खाम्फा : सान्थ्रिफोरा मा मोखां नायखो ? मानसिखौ हमख्र'बदो आरो बिनि