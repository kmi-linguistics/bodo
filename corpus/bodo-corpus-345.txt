फोसावगासिनो दं , बेजों लोगोसे बौद्ध धोरोमखौबो फोसावफागासिनो दं होनजायो । चीन हादरनि बेरेखायै जुजिगासिनो दं गावनि गोबौ थांखिखौ लानानै । जेसेबांखि धोरोम गुरु जायाथों मानो ' दालाय लामानि'नि सान्थौ आरो आदर्शखौ गोबाना लानानै जुजिलांगोन होन्नानै समायखिरा लानाय बायदि मावगासिनो दं बिसोर । 
 भारत हादरनि हारिनि बिफा महात्मा गान्धी बिखौ रावबो मोनथियै मुलुगाव गैया होनजायो । सोरबा मिथियाखै होनब्ला खाना आरो बेंगानि अनगायै जेबोआनो नङा होनजायो । बिथांनि सानथौ आरो आदर्शखौ गासै भुमावनो गनायजोबो । बाराखौ मा बुंनो भुमनि गोहो गोरासिन हादर लोगोसे मुलिगखौनो खुंनो हानाय हादर आमेरिकानि नैथि खेब हादरगिरि जानो हानाय बाराक हुसैन अबामायानो गनायना लानानै बुंनानै लानो गोनां जादों ओरै– " अां महात्मा गान्धी गैयाब्ला एबा नङामोनब्ला हादरगिरि जानो हानाय नङामोन । " बिथांनि अहिसा खान्थियानो बेसेबा गोबौ हाथियारमोन । जायखौ गिनानै मुलुगखौनो गावसोरनि आथिं सिङाव दोन्नानै खुंबोनाय हारि इंराजफोरानो भारत हादरखौ नागारनो गोनां जादों । बै समनि इंलेण्डनि गाहाय मन्त्रि चार उइनसतन स्पेन्सार चार्चिलआ बुंनो गोनां जादों ओरै - " अां हान्थु लोमै जि गानग्रा सन्यासी बादिमानसिखौ गियो " होन्नानै बुंदों । दिनै बिनि सानथौ आरो आदर्शआ भारत हादरआव गैला बादिसो नुनो थांसै । बिनि अहिंसा खान्थिया आथिखालाव गोनांसिन जानानै फैदों । आथिखालाव सरकारा हाथियारनि गोहोखौ गिला आरो बेखौ आयेन बेरेखा होन्नानै फोसावनानै जेरै मोनो एरै दमन खालामनो नाजायो । दा जाफ्लेबाय थानाय जाथायफोरानो फोरमान । हाथियार दैनानै उदांस्रि लाबोनो नाजानाय आथिखालाव