खालामनाय , फोथांनाय आरो फोसावनाया जयै एबा खौसेयै जायिलाइ बे दोहोरोमनि खान्थि फोसावनाया गोख्रों जायालासे मिरौ - जिरौ आरो गोख्रै जायालासे लेहेम महर लादों । आथिखाल बिथांमोन फोथांना लाखिनाय बाथौ दोहोरोमखौनो गुवारै आरो गोथौयै सावरायनायनि गेजेरजों फसाबनाय आरो सोदांनाय खान्थिखौ आजोवो आरो हेफाजाब होयोब्ला बिथांमोननि खुगाजों खुगा सोलिबोनाय बाथौ दोहोरोमआ गोख्रों जागोन आरो बइनिबो आजावथाव आरो गनाइथाव जागोन होन्ना जों मिजिंथिनो हायो । 6 ) खेराइनि ओंथि , सानथौखौ बिजिरनाय : - खेरायानो बाथौ दोहोरोमआनो बाथौ दोहोरोम होन्नाय गोरोन्थि बिजिरनायनिफ्राइ बाथौ दोहोरोम थाथौ , सानस्रि , सानथौखौ बिजिरनायनिफ्राइ जानगाराव थाबोनाय जादों । बेनि जावनाव बाथौ दोहोरोमनि गोथौनि , बेनि सानाव मोनदांथिआ थौले आरो सा - साज्रां जादों । आथिखाल खेराइनि इसिङाव हाबना बेनि सायाव बिजिरसंना नायनायनि गोनां दं आरो बेखौ दुलाराइ राइजो - राजानि गेजेराव गुवारै फोसावनायनि गोनांथि दं । बेखौबो बुंदेरनाय जायो दि गोदो - गोदायनिफ्राइनो बाथौ दोहोरोमनि रंजासान महरै गनाइजानाय आरो खुंजानाय खेराइनि गोजाम आरो आजावथावि माखासे खान्थि आरो हुदाखौ फोसाबना लानायनि सम सफैबाय । 7 ) बाथौ दोहोरोमनि थार ओंथि आरो गुमुरखौ बिजिरनायनि गोनांथि : - बाथौ दोहोरोमनि थार ओंथि , गुमुर , थाथौ आरो सानथौखौ गुवारै बिजिरना आरो फोलाइना होनो हायियाव गोबाङानो बेफोरनि सोमोन्दै मोजाङै एबा रोखायै मिथिनो आरो बुजिनो हाया । बेफोरनि गोथौ बाथ्राफोरखौ मिथिनो आरो हमदांनो थाखाइ सोलोंथायनिबो गोनां । लोगोसे लेखा गोरों , लेखा रोङि बइखौबो जयै लाफाना सावरायमा जथुमनायनि गेजेरजों गुवारै आरो गोथौयै फोलाइनाय आरो