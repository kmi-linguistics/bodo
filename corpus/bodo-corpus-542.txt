गैया । सान्नानै लानांगोन मानसिया हाग्रा - बंग्रा हाजो दन्दर दंफां - खंखरनिफ्राय ओंखारबोनानै नखर आरो समाज दानानै थानो रोंनायनिफ्रायनो देव - देवीखौ सिबिनाया जागायबोदों । अलौकिक ( गोमोथाव ) सोमोनांथाव नुआथारि गोहोखौ मोन्दांनानै आरो बेनि फार्से गंग्लायनानै गोसो गोर्बो बाउनाय अारजअानो जादों इसोर खुलुमनाय । 
 रां - रुपा , माइरं - दैरं आरो दोहोन - दौलतनि सम्पतिनि बिगोमा मोदाइजो महरै आइ लक्षीया फुजि जायो । धोरोम बिजाब फोराव लक्षी देविनि सोमोन्दै ओरै मोनो - लक्षीया जादों भगवान विष्णुनि अनजालि बिसि । बिनि गुबुन मोनसे मुङा जादों कमला । बियो बरातनि गिरि मोदाइजो , दोहोन - दौलतनि बिगोमा । ऋषि गेदेमा भृगुनि औरसये आरो ख्यातिनि गोर्बोजों जोनोम मोन्दों । मोदाइ राजा इन्द्रआ दुर्बाश मुनिनि शाव जायोब्ला सोर्गो राज्योआव लक्षीस्वरा जानानै बिमा लक्षीया लैथो मालायाव लोहाबनानै दंमोन । उनाव देव - देवी आरो असुर लोगो नांनानै लैथो साखांब्ला ( सागर मन्थन ) सिखांफिनो । बर'नि गुदि धोरोम बाथौ धोरोमनि खेराइनायाव नंखायनो लक्षी बोखांनाय एबा माइनाव बोखांनाय खान्थिया हाबना दं । बिमा लोक्षिअानो सीता महरै जनक राजानि फिसा हिन्जाव जानानै बो बुहुमाव सिखांफैदोंमोन । ( पुरान ) 
 बिमा लीक्षिनि उजिनायनि सोमोन्दै ' ब्रह्म बैवर्त पुराण ' आव ओरै दं - सौतिकला शौनक आरो माखासे ऋषिफोरनि सिगाङाव बुंनाय - श्रीकृष्णनि गोसोनिफ्रायनो लोक्षि देवीनी जोनोम जादों । गोमो ( पोतबर्ण ) सि गानग्रा आबुं लाइमोनस्रि स'ना गाबनि अराय मिनि सोरां बे देवीया रां - रुपा , दोहोन सम्पति , मान सन्माननि बिगोमा बिमा महरै बयनोबो दोहोन दान होग्रा । बिनो सोर्गो लोक्षि राजलोक्षि , गृहलोक्षि बायदि बायदि , मुंजों बयजोंबो मिथिजानाय । बिनो आरो प्रकृति ( मिथिंगा ) निफ्राय गुबुन मोनसे गोहो सोमजिनानै लोक्षि महरै बिष्णुनि आस्रमाव थायो । देवी लोक्षिआ जादों सत्व गुणी । पोरोम सास्थोर बिजाबफोराव जेरैखि लिरनाय बिजिरनाय थायाथों मानो बिमा लोक्षियादि दोहोन दौलत , मान सन्मान आरो सुख - सान्तिनि बिगोमा बिमा होन्नानै मुलुगनि सुबुंजों खुलुमजायो - फुजिजायो बे बाथ्राया हले सैथो खा । 
 गोदोनि दिनाव गुबुन हारिनि जारिमिन लिरगिरि मेगन गोसा फोरा बर'हारिखौ असुर दानब , दैत्य , म्लेस , होन्नानै लिरना गाज्रि मलार होदोंब्लाबो बर'आबो इसोर फोथायसुला मेनसे बत गोनां हारिसो । बिनिखायनो देव -देवी फार्से गावखौ बाउसोमनाय , फुजिनाय