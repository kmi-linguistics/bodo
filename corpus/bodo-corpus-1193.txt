आखायाव खाजोना खंनायनि बिबान थाबाय । बेमाफारिया : गाहाम जादों । जाउलिया : अांनि आखायाव महाराजा देबधर्मजों गोरोबथा खालामनाय ' सनद ' दं । अां आदैनि आखायाव बेखौ दोनथ'नो सान्दों । अांहा न' बां गैया । गोमाब्ला जार्ला जागोन । आदैया बेखौ मोजाङै दोन्दो । बेमाफारिया : माबादि ' सनद ' बिलाइ ? लायनायसाय नायनि । जाउलिया : [ सिखारना बुङो ] तामा बिलाइआव लिरनाय ' सनद ' एबा गोरोबथा बिलाइ । रथ ' आदै आं लायनि । [ जिरायग्रा खथायाव हाबलाङो आरो फाइल गंसे लाना फैयो । फाइलखौ खेवना गांसे ' सनद ' दिहुनो ] नैबेनो आदै । बेव सावगारि थामहिनबा मेपबो थामहिनबा सावगारिखो रोखा रोखा आखिनाय दंखायो । सानजाहा मानास दैमा आरो सोनाबहा सनक'स दैमासिम । बे फैलावहायेन राइजोआ आंनि आखायाव थाबाय । बेखौनो अां राजाजों तामा बिलाइआव लिरनाय गांसे ' सनद ' एबा गोरोबथा बिलाइ खालामनालादों । बोसोरनैनि सिगां अां बे 'सनद'खौ खालामना लादों । बे सनदआव खाजोना खांनायजों लोगोसे मैदेर हमनाय आरो दंफां महलनिबो पार्मिट दं । बेनि अनगायैबो अां हायेननि सोनाब सा ओन्सोलनिफ्राय द'जौ सान्थ्रि बुथुमना राइजो बेंनो बिथोन मोनबाय । बे गोरोबथा बिलाइआ इयुननि मोनसे गोनां बिदिन्थि जाना थागोन । बेनिखायनो बेनि बेसेन दं । अां दिनै बेखौ आदैनि आखायाव गथायनाय जाबाय । माब्लाबा अां बेनिफ्राय थांब्ला लांगोन । बेमाफारिया : दे जागोन । [ बेमाफारियाखौ खुलुमना ' सनद'खौ होयो , बेमाफारियाआ फाइलखौ दिरुजों खाना न'सिङाव हाबलाङो आरो फाइलखौ दोन्ना दान्दिसे उनाव फैफिनो आरो सेयाराव जिरायफिनो । बेमाफारियाआ गोरोबथा बिलाइखौ लाना न ' सिङाव दोन्ना फैफिनो आरो सिखिरिखौ गाबज्रिना जिरायफैयो । ] बेमाफारिया : सिखिरि आइ ! गोदै फुदुंदोंना फुदुङाखै । सिखिरि : [ सिंनिफ्राय ] फुदुंदों आफा जाबाय । लांनोसै । बेमाफारिया : दे लाबोदो । गोजाननिफ्राय मेंना फैनाय मानसि , ओंखाम उखैना