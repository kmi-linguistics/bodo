माइन रिटि हारि होनजादों । 
 बर'फोरा बेपार - फालांगिनि फारसेबो दिनै इसेबी सांग्रां नंथारा । बेपार - फालांगि खालामना जानो रोंथारा होनब्लाबो बाराद्राइ बुंद्राइनाय जानाय नङा । बेपार खालामना जानो रोङा नाथाय रां - रुफा गारसोमनानै बायना जानो मोजाङै रोंगौ । गावनि ओन्सोलफोराव गोबिं सुबिधा थासेयावबो गोसो होथाबनानै बेपार फालांगियाव मुखुब जानाय आरो सोलोंनो नाजानायखौ नुनो मोना । नांगौब्ला बेकारैनो मावआ - दाङ थागोन थेवबो बे फारसे मेलेम बाहायनो नाजानायखौनो नुनो मोना । जाहोनाव बेकारनि फारसे दाल जानो गोनां जादों । जौ - जुवाजों गेलेदों आरो जोबनायाव सिखाव - दाखाथि जानानै ओन्सोल - समाजनि थासारिखौ गुर्बुले खालामदों । 
 हारिया सोलोंथाय लानायनि फारसेबो गोबां उनफिनना दङ । बर'नि सोलोंथाय हारआ 40 % नि बारा जाया । सोलोंथायनि गोनांथिखौ बर'फोरा दिनैसिम बुजिस'नो हायाखै । सोलोंथाय आंखालनि थाखायनो बे हारिनि गोबां लाइमोनफोरा दिनै साखि् - बाखि्नि बाथ्ाखौ मोजाङै संदानजोबनो हायाखै । बेफोरखौ नुनानै एबसुआ थांनाय 2006 माइथायखौ सोलोंथाय बोसोर आरो