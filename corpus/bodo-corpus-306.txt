विटिचि दानायनि थांखि आरो थाखायखौ रोखायै लिरनाय दं - 
 " to create an Autonomous self governing body to be known as Bodoland Territorial Council ( BTC ) within the state of Assam and to provide constitutional protection under Sixth Schedule to the said Autonomous body : to fulfill economic and ethnic identity of the Bodos ; and speed up the infrastructure development in BTC area . " बे रादायनि बिलाइयाव रोखायै बर'फोरनि B . T . C . हालामाव संबिजिदनि Sixth Schedule नि सिङाव रैखाथि होनायनि बाथ्रा रोखायै लिरनाय दं । नाथाय आसाम सोरखारा बावयैसो जानानै थांनाय दाङाबाजिनि समाव रैखाथि होयाब्लानो आयेननि बेरेखा हाबफैनाय सुबुंफोरखौसो बांसिन रैखाथि होनानै बर'फोरखौ बिमा बाथुलनि मेगनजों नायनायखौ बयबो रोखा नुदों । बे रादाय बिलाइयाव लिरनाय ओंथिखौ फरायनानै नायोब्ला रोखा बुजिनो हायोदि सोरखारनि गिबि हाबाया थागिबि बर'फोरखौसो सिगां रैखाथिनि राहा लानांगौमोन नाथाय बिनि उलथायै हाबा मावनायखौसो नुनो मोन्दों । गोबां दाय गैयै बर ' सुबुंफ्रा जिउ गोमानाङो , हाजार - हाजार बर ' सुबुङा रैखाथि बादायाव थाहैनाङो , न'बां , माइ - बाख्रि , लुटपाट खालामनानै सावनानै होजायो , गोबां बर ' फिसाफ्रा गावनि जायगावनो आलाय - सिलाय न'बां गैजायै जानाङो । आसाम पुसिचआ गोबां बर ' दैदेनगिरिफोरनि न'याव गाग्लोबनानै खानो नाजायो आरो सासे बर ' MLA आरो सासे B . T . C नि मावफु सोद्रोमाखौ खानानै दोनो । गावगावनि राजखान्थिनि मुनामफा नागिरनानै आसामनि आरो मिरु सोरखारनि मुंदांखा राजखान्थिनि दैदेनगिरिफ्रा दाङा - बाजि जानाय जायगायाव नाइदिंफैयो । नाथाय बिनि थार समाधानआ मा जानांगौ रावनिबो खुगायाव खोनानो मोनाखिसै । हादोरनि आयेन कानुनखौ हेव खालामनानै BTC खुंथायनि सोद्रोमाफोरखौ सिगि - स'ग खालामनानै आयेनि बेरेखा थाफैनाय सुबुंफोरखौ अख्रायै फज'फिन्नो नाजाथाबनाया निन्दा होथावना जादों । 
 Sixth Schedule याव थानाय Autonomous Regions नि Para - 1 ( 2 ) आरो Sixth Schedule नि Para - 10 दफाया BTC ओनसोलाव बाहायनो मोना । अब्लाबो हा - हुजों लोब्बा थानाय बिथिं जेरै - आयेननि बेरेखायै हाबनानै थाफैनायखौ होबथानाय , हा बिलाइनाय , हा - नामजारि होनाय आरो सम्पति रान्नाय बाइदिफ्राव Assam Land and Revenue Regulation Act . नि Chapter - X दफाखौ बाहायनो हायैनि मा ओंथि दं ? 