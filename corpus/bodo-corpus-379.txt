सोरजिनि गासै जिबि जिरादखौ गोसो बिसम्बियाव लानानै थामहिनबा दुलाराय मुलुग सोरजखौ अनसायनानै सिजौ ( Supreme Soul ) एबा आफा बाथौ ( Supreme Energy ) खौ गोरोमनो हास्थायनायासो बाथौ धोरोम आरो दर्चननि गाहाइ बिथांखि जानांगौ । नाथाय दिनैनि बिगियान कमपिउटार , इन्टरनेट , दुलुरथाय आरो गियाननि मुगायाव बाथौ दोहोरोमखौ सोर मुलुगनि देरसिन , गिबिसिन आरो गोजामसिन दोहोरोम होन्नानै बोजबनानै लानो हागोनदा ? हागोन । बर'फोरा दिनैसिम बाथौ धोरोमनि आलादा गांसेबो गोथार धोरोम बिजाबमा गैथयाब्लाबो गोदो गोदायनिफ्राय गोसो गोरबोयाव बाथौ दोहोरोमनि सान्थौ , थाथौ , आदर्श , निति , रंजाथाय , आसार - खान्थि फोरमायनाय , सैथोथि , गोसारथि , बोसोनथि , आध्यात्मबाद एबा ईस्वरबाद ( Spiritualism ) सुबुं अनसायनाय ( Humanism ) , नुवाथारि गोहोनि बिगुमा , अबं थान्दै महरै बाथौ दोहोरोमनि नेमखान्थि फालिनायफोरखौ थि गोसो मोदोम होनानै हमथाबोदो , थरैनो हमथानांगौनि गोनंथिया दंथारो । बाथौ दोहोरोमखौ मुलुगाव मुलुगनां सुबुं अनसायनाय दोहोरोम आरो मुलुगनां बाथौ दोहोरोम गायसननो हागोनदा ? हागोन । बाथौ दोहोरोमाबो गुबुन दोहोरोम बाइदि बिथोन गोनां मोनसे गिबि दोहोरोम । बाथौ दोहोरोमखौ मोजाङै दैदेनलांनो थाखाय दोहोम बिजाबमानि लिरनाय बिथोन गैयाब्लाबो गोदो गोदायनिफ्रायनो बाथौ सिबियारिफोरा फोथायनायनि गेजेरजों हमथानानै लाखिबोदों , खाम्फा गायसनबोदों आरो दिनैसिमबो थांनानै दङ आरो इयुनावबो थांनानै थागोन । बाथौ दोहोरोमखौ गोथौ लामाजों , गोथार लामाजों , इसोरजों खौसे खालामनो , इसोरजों अनजानो थाखाय माखासे बिथोनफोर फालिबोदों , बेफोरनो जाबाय - ( 1 ) गोसोखौ मोनसे बिन्दोआवनो थुबुर खालामना इसोरखौ गाबज्रिनाय ( 2 ) दोहोरोमारि आरो पारमार्तिक खोथाफोरखौ सावरायनाय ( 3 ) निखावरिफोरनो दान होनाय ( 4 ) बयखौबो अन्नाय ( 5 ) खामानिफोरखौ खौसेयै मावज्लानाय ( 6 ) मानसि बुथारग्राखौ मुगैनाय ( 7 ) सिखाव - दाकाइटखौ मुगैनाय ( 8 ) नंखाय बुंग्राखौ मुगैनाय ( 9 ) समाजा गनायै उल्था आथोनजों आरो गुबै नङै आथोनजों लोगो नांग्राखौ मुगैनाय ( 10 ) दाय खालामग्राजों लोगो जाग्राफोरखौ मुगैनाय । बिनि अनगायैबो बाथौ दोहोरोमा बर ' माहारिनि अांगो सिनायथि । " जाय हारिया गावनि बिमा रावआरी थुनलाइ गैया , जाय हारिया आंगो हादरारि दोहोरोम गैया , जाय हारिया अांगो हारिमुनि गुदि फुंखा गैया , जाय हारिया गावनि गोजाम जारिमिन गैया , जाय हारिया गावनि अांगो सिनायथि गैया , जाय हारिया गावनि आंगो आसारखान्थि , समाजखान्थि , सोदोमस्रि गैया , जाय हारिया रांखान्थि , राजखान्थि सांग्रांथि गैया , जाय हारिया गावहानो थोजासे सुबुं दोहोन गैया , बे हारिया दावगानो हानाय नङा , मुलुगाव थांनानै थानाय नङा । " मेनसे हारिया आबुं हारि एबा गोगोम सोदोमस्रि गोनां हारि महरै थांनानै थानांगौ , गायसननांगौ एबा सिनायथि होनांगौ जायोब्ला बे हारिहा / हारिया राव , थुनलाइ ( Language and Literature ) दोहोरोम ( Religion ) , हारिमु ( Culture ) , रांखान्थि ( Economics ) , राजखान्थि ( Politics ) बे मोनबा गुदि मुवा ( Five primary elements ) या थाथारनांगोन नङाब्ला बे हारिखौ सोदोमस्रि गोनां , गोगोम हारि महरै सिनायथि होनो हानाय नङा । " - सानसुमै लिरगिरि रामदास बसुमतारी आ ओरै बुंदों— " आंगो हारिनि गुदि दोहोरोम फोथायनाया गोमायोब्ला आंगो हारिनि हारिमुवा गोमालाङो । हारिनि सिनायथिया गोमायोब्ला हारियानो गोमालाङो " ( Loss of indigenous religion faith , loss the culture , loss the identity and identity lose the Nation ) " ,
बाथौ दोहोरोमा बरफोरनि गुदि दोहोरोम बाथौ दोहोरोमानो बर'समाजनि मिरु , बाथौ दोहोरोमानो बर'फोरनि