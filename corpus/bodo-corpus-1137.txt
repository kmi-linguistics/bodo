समावनो देवस्रिआ आंनि खाथिआव फैना सोंफैयो - " नों बिलोआव थांनायमोन नामा " होन्नानै । अां बाग्दावखांदोंमोन । अां आलि खोनायाखौ नागारना जेरावबो दान्दिसेनि थाखायबो थाङाखै । जाथायखौ देवस्रिनि खुगानिफ्राइनो मिथिना थोंजों रागाबो जोंखांदोंमोन आंहा । मावजि : बिदिब्ला नों दुब्लिआव फिसा देवस्रिखौ बुनाया सैथो ? खुबिर : नंगौ आदै । सानजौफु समाव हालेवनाय , आलि खोनायनि मेंनायजों जाबजों रागाआवनो आं बुफ्लांगारदों । गेन्द्रा : - लावथिजोंनो मोसौ बुनाय बाइदि दोखो दोखो बुथारनायानो । थबसा : आंबो नुदों गोरा । खानाइआव हमना बुद्रु बुद्रु बुथारदों । मावजि : - हामबाय साखि साबोदबो ओखारबाय । दायनिगिरिआबो सिमान जाबाय । फिसा देवस्रिनाव अां फंसे बाथ्रा सोंस्रानो सान्दों - नों लोगो मोन्नाय हौवाआ खुबिर बाइदिनोथारमोन नामा ? देवस्रि : औ , अाफा मावजि : नोंजों मा मा रायज्लायनायमोन बिलाय ? देवस्रि : जेबो रायज्लायाखै आफा । आंखौ दैनिफ्राइ बोरिआव लिंना लांदों आरो जिनाहारि खालामदों । मावजि : दा नों सोरखौबादि सानो ? ना खुबिरखौनो होन्ना बुंनो लुबैयो ? देवस्रिः अां जेबो बुंस'हालिया आफा । गेन्द्रा : जोंथ ' खाथि खाथि हालेवलायो । जोंबोंथ ' नुवाखै माथो खुबिरखौ बिलो फार्से थांनाय । थबसा : आंबोथ ' नुवाखै । मावजि : साबगौ , बर ' बोराइनि फंस्लथबाद नेमखान्थियै नोंसोर सानैबो उद्राइ नांगोन आरो गमामायैनो इयुनाव देवस्रिनि मोदोमाव गथ ' थानायनि नेर्सोन नुयोब्ला बे गथ'खौ लानो मोन्नाय नङा । जोनोम जानाय लोगो लोगो हाग्राआव गारहैनांगोन । मानोना देवस्रि लोगो लानाया हाग्रानि मोदाइसो । गामिआव गाज्रि जानो हागौ । फैगौ स'मबारावनो उद्राइ नांगोन । राइजोनि आबसा हाथारनाय आरो हासिब सुवा गारनायनि मुङाव सानैनि नैजिदाइन रां जुरिमाना होनांगोन । हालमाजिआ एैखालिनि फुङाव गामिनि आइ आफा बइखौबो न ' लिरस्रांनो होखांनांगोन ।