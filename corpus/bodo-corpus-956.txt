बेयाव दरसे दुब्लि दंमोन - रुपालि सरगियारि - बेयाव दरसे दुब्लि दंमोन , दैज्लांनि दिनाव लावगा , अरगामोना हाल एवनाय , खोथिया फुनायनि सावरि जायोमोन थे - थे , था - था नांगोल बुनाय है हा मोसौ होनाय खोनायोमोन बेयाव हुरा - हुरा । सान्दुं अखायाव साथा - खफ्रि हमना आलि सायाव जौ लोंनाय , ओंखाम जानाय , जंखायलायनाय । सनाथि - मैनाथि जोंख्लि मोनाबो बारबुनायखौ नायै - नायै माय गायोमोन रंजा बाजायै । सारि सारि माय गसाखौ सोमब्रोम - सोम्ब्रोम इनायनो समायना नुयोमोन । हाल जांख्रा जानायाव हाब्रु सारलायनाय । जों बेयाव दरसे दुब्लि दंमोन बेयाव दरसे दुब्लि दंमोन , दैज्लांनि दिनाव लावगा , अरगामोना हाल एवनाय , खोथिया फुनायनि सावरि जायोमोन थे - थे , था - था नांगोल बुनाय है हा मोसौ होनाय खोनायोमोन बेयाव हुरा - हुरा । सान्दुं अखायाव साथा - खफ्रि हमना आलि सायाव जौ लोंनाय , ओंखाम जानाय , जंखायलायनाय । सनाथि - मैनाथि जोंख्लि मोनाबो बार बुनायखौ नायै - नायै माय गायोमोन रंजा बाजायै । सारि सारि माय गसाखौ सोमब्रोम - सोम्ब्रोम इनायनो समायना नुयोमोन । हाल जांख्रा जानायाव हाब्रु सारलायनाय । जंखायलायनाय - मिनिलायनाय खोनानो मोनोमोन बेवहाय । आगोन दानाव स्राय दखना गाननाय रोमो - गोमो , रम्बां - रुम्बा माइ मोथि लारि - लारि । नारा थिलि , हाखर हालाफोराव ज - ज गुरहैनाय गांजेमा , एंखावरि , ना , खांख्राइ , बेयाव दरसे दुब्लि दंमोन । नाथाय दा बेयाव दंसे मानसिनि समान खासि हाग्रा थिं - थिं सान्दुङाव अर - बादि दुंफबग्रा बार बारबा बारजों समान बिरफाग्रा फुद्रुन - फुद्रुन बाला दा बेयाव खोनानो मोनो , सोरबा आबादारिनि हांमा सुरहाबनाय । खबरसे ओंखामनि थाखाय समथा - लमथा उन्दुना थानाय फिसाफोरनि गोरान मोखाङाव नायना बियो खाफाल सौवो नखरनि सैमा बुन्दियाबो फिसा जेव - जेव लानानै नागिरथिंहैयो मुथासे आदार ज्राव - ज्राव नुजानाय हारा - बेगें - बिनि । सेना - मेनायाबो अखा नायब्लानो गांंसो नागिरलाङो ज्रेब - ज्रेब रानलांनाय देहाखौ लाना सोरलाब सोरथाब लान्जाइ सोमाव सोमाव बालाबारि गेजेराव बेयाव दरसे दुब्लि दंमोन । खोनानो मोनोमोन बेवहाय । आगोन दानाव स्राय दखना गाननाय रोमो - गोमो , रम्बां - रुम्बा माइ मोथि लारि - लारि । नारा थिलि , हाखर हालाफोराव ज' - ज' गुरहैनाय गांजेमा , एंखावरि , ना , खांख्राइ , बेयाव दरसे दुब्लि दंमोन । नाथाय दा बेयाव दंसै मानसिनि समान खासि हाग्रा थिं - थिं सान्दुङाव अर - बादि दुंफबग्रा , बार बारबा बारजों समान बिरफाग्रा फुद्रुन - फुद्रुन बाला । दा बेयाव खोनानो मोनो , सोरबा आबादारिनि
हांमा सुरहाबनाय । 