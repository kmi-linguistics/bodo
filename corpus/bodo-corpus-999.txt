1971 - 73 माइथायाव गान माष्टार खरगेश्वर बसुमातारीया " शुकुन्तला " फाल्लाखौ बे गामियाव फोरोंहैदोंमोन आरो बिनि बर'फोरा हारिमु सिबिनायाव गावखौनो बावदोंमोन । 1968 माइथायाव बसाबिल गामियावबो हरेन्द्र बसुमातारीया मोनसे यात्रा गान फोरोंदोंमोन । 1974 - 75 माइथायाव अष्टाद कामिनि नार्जारीया सरायबिलाव बर ' कृष्टि फोरोंहैदोंमोन । बेनो अलंबार बर ' कृष्टि आफाद मुङै मुंदांखा । 1972 - 73 माइथायाव " जनजाति कृष्टि संघ " मुंनि मोनसे आफादआ बर ' थियेथार गायसनदोंमोन । बे थियेथारनि फावथाय फोरोंगिरिफोरा खरगेश्वर बसुमातारी आरो बिनय नार्जारीमोन । नास्रायबिल गामियावबो 1981 - 83 माइथायसिम बर ' थियेथार दंमोन । बे गामियाबो आसाम आरो बेंगलनि गोबां जायगायाव बर ' हारिमुखौ फोसावहैदोंमोन । पखालागिनि गामियावबो बर ' यात्रा गान दंमोन 1963 निफ्राय 1978 माइथायसिम । बिसोरनि बर ' हारिमु सिबिनाय आरो बिहोमा होनाया गोबांथार । मावजि गामियावबो छाया मुथि फाल्ला यात्रा गान दंमोन । 1992 माइथायाव सराइबिल फिल्म मन्दिरनि नाजानायाव " सोरांनि लामा " भिडिअ ' फिल्म दिहुनदोंमोन मुश्री जगद दिपेन नार्जारीनि नाजानायाव । " सोरांनि लामा " फावथायखौ सुजुदोंमोन मुश्री दुर्जय पाहार नार्जरीया बिदिनो हारिमु सिबिनायाव सराइबिल राइजो राजाफोरा उन जानानै थायाखै । सराइबिल ' हाथरखि क्लाब ' गोदोनिफ्रायनो बल गेलेनायाव मुंदांखा । फुटबल गेलेनायावबो एसेल नङा बे हालामनि बर'फोरा । बिनिखायनो सराइबिला फारसेथिंनिफ्रायनो हारिमुथिलि , फालांगिनि मिरु , सोलोंथाय आरो गेलेथिलिबो मुंदांखा । बे जायगायावनो बडलेण्ड सोमावसारनायाव गिबि आइजो मुख्लं जादों हेलेना , गायदे आरो रम्बा । नरेन , आरो जसेप मोनहा मुंख्लं