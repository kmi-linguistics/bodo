अदेबानि बाथौ सिबियारि बड ' फोलेरनि सुबुंफोरा गिबि गिबि " ओं हिं ख्लिं फोतसे " सोदोबखौ मख'जेन्नानै एबा आवरायजेन्नानै अबं गोसाइखौ सिन्थियो । आरजनि गोहोमजों अबंनि मावगोमाखौ बाखनायो । अबंखौ मेगनजों नुनो मोनैखायनो नुवाथारी होनो । जायखौ गोसोजोंलो मोन्दां मोनो । हानाय - दुंनाय , सोरांनाय - खोमसिनाय , खोलो बार बारनाय बेफोर गासिबो अबंनि माया गेलेनाय । नाथाय बियो मिथिसारग्रा , बाथौ पुरीनिफ्राय खोनाय नुसारहरग्रा । बइखौबो दिन्थि होग्रा दैदेनगिरि आफा ब्राइ बाथौ । बाथौ सिबियारि मानिनां मुस्रि भारत चन्द्र बड़ोआ होन्दों - " अबंआ गाव मिथिजोबो नाथाय गुबुना मिथिस ' हायिखाय फोरमायो । " ( अबंनि गोहो बिजाब ) सैथो बाथ्राया थारै बेरखांदों नैबे खन्थाइ खोन्दोबाव एबा फाइलियाव : - नुसयि खोनासयि महिमा . . . गियानजों मोन्दांस ' हायि आगोमा खरसा फोलेरनि पुरुषु नों सोंब्लाबो मिथिस ' मोनैखाय - सोर बियो ? होन्दों अदेबानि नोंखौ इसोर । ( " इसोर " खन्थाइ ) अख्रांयाव दङ हाथरखि -हाला , ग्रह -ग्रहसा