आरज मेथाइ लानानै मोसानाय आरो बादायलायनायनि थासारि दानांगोन । मख'नो गोनादि बद ' सुबुं मोसानाय बैसागु मोसानाय आरो गोदान मेथाइ एबा मोसानायनि थाखाय फावथाइआव थासारि दानानै लानाय जायो । बद ' फावथाइ आफाद मुङै जेबो आफादा खर ' दैखांनो हायिलाय बे बिथिङाव नांगौ रोखोम आगानसुरनो हायखै । इयुनाव हारिमुआरि आफाद , बर ' थुनलाइ आफाद आरो बियाव एबा गुबुन गुबुन ओनसोलारि आफादफोरा बे बिथिङाव गोसो , नोजोर होगोन होनना मिजिं थिनो हायो । 
 ( 5 ) दामनाय - देनाय , खननाय - मोसानाय गोख्रों नोजोर होनायः मेथाइ दामनाय देनाय बाहायना बिदै , रैसुमै आरो गोसो - गोर्बो बोगथाबनो हानाय खालामनाय जायो । बर'नि दामनाय , देनाय आगजुफोरनि मादाव सिफुं , खाम , सेरजा , जाथा , थरखाआ दोहोङारि दामजु महरै गनायथि मोनहोदों । गोदोनिफराय जेरै सोलिबोदों बिब्दिनो दं , बेफोरनि गुरस्लायनाय एबा एसे जौगाखां महर होनानै सामाइना - रमाइना खालामनाय जायाखै । खाम , सिफु , जथाखौ गोदोनिफ्रायनो खेराइआव बाहTयोमोन । दासिमबो बाहायनाय जायो । दैखांस'हायि बेसेबा गेदेर खामआव गोमसारनाय देंखोनि थाखाय गेदेर खाम बाहायनाय जाबोदों । आथिखाल इलेकट्रनिक आदब एबा माइक बाहायना आरो गोमसारनो हायो । अब्ला खामनि गेदेर महरनिफराय उन्दै गेदेर थाखोनि महर होना बाहायनो हायो । जेराव गेदेर महरनि बाइदिनो गोमसारनाय सिखाङो । फारसेथिं खाम , सिफुं , जथा , सेरजा , जाबस्रिं , थरखा दामगिरियाबो दामजु दामनायजों लोगोसे सम आरो खाबु लानानै मोसाफानाय थामहिनबा बिसोरनोबो रंजानायनि खराग होनायनि राहा थायोब्ला थासारिआ आरो समायनाजों लोगोसे बोगथाबनो हानाय जायो । गुबुन फरसेथिं खननाय मेथाइफ्राबो ओंथि गोनां रैसुमै आरो गोसो गोजोन होनो हानाय आरो बैसागुजों एबा फोरबोजों गोरोबनाय जायोब्ला गाहाम । जाहTथे मोसायखावरिआ थासारिजों गावखौ गोरोब होना हायला - हुयला मोसाना बइनिबो गोसो जै खालामनो हायो । बर'नि दामजुफोरनि मादाव बावजालांनाय गंगोनाखौ बैसागु मोसानाय , मेथाइ रोजाबनायाव बाहायनो बावलांनायखौ थिसनफिननो हायो नामा जों बेखौ सानफिननाय आरो आनजाद नायनाया गाहाम । मानोना दोरोङारि दामजुनि मादाव बेबो रोखोमसे । मानो आरो बोरै बाहायनो नागारखो बेयो साननो गोनां बाथ्रा । अथस गंगोनाआ बैसागु मोसानाय आरो मेथाइ रोजाबनायाव एंगारथावै बर'नि दामजु महरै बाहायजायोमोन गोदो - गोदाय । 
 ( 6 ) गाननाय - जोमनाय आरो देलाइनायाव नोजोर होनायः मोसाखावरि , दामजुगिरि बैसागु फोर्बो आरो गुबुन फोर्बोजों सोमोन्दो लाखिना गाननाय - जोमनाय , देलाइनाय फारसे गोथौयै सानै - हयै बाहायनाया गाहाम । अब्ला नायगिरि एबा नोजोरबोयारिनि गोसो बोगथाबनो आरो बोनो हायो । बे बेलायाव थियेटार , सिनेमा एबा फावथाइ हानजाआव दामिन एबा आर्ट दिरेक्टर थानाय बादि मोसाखावरि एबा रिंगुदामसाफोरखौबो गाननाय - जोमनाय , देलाइनायनि सायाव गोनांथि होनानै साजाया साबना - हामना , हाइला - हुइला , मोसाना दामनायाव बाहागो लानो नाजानाया गाहाम । हारिमु बिलिफां , बादायलायनाय आरो बाइसेथ्रा