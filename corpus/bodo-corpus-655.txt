बिथाङा बेनार गान रनसायनानै फावथाइ महरै खन्नायजों दिन्थिफुंनानै राइजोफोरखौ मुजि होनो हादों । बे समावनो बिथाङा बेफोरबादि मख ' जाथाव बिहोमा बर ' राव थुनलाइनि बाख्रियाव होलांदों । ( देबेन कसारी बर ' थुनलाइयाव दैखंखोलानि लिरगिरिफोरनि बिहोमा , रायथाइ बिहुं , नैथि खोन्दो , बःथःआः 2007 , बि - 234 ) । बे समावनो सम्रासम्रि जुधिष्टिर हाज'वारी आरो कमला कान्त कसारी बिथांमोनहा मेथाइ आरो थुनफावथाइ लिरनानै फोसावो । ( इबिद , बि - 235 ) । 
 इं 1932 मायथाइयाव आसिलाल बाबाया - गीदाली आब होन्नाय गांसे हाबा मेथाइ बिजाब लिरनाय ग'वालपारा दक्षिण पार सनातन ब्रह्म समाजनो गथायो आरो बिजाबखौ 1939 मायथाइयाव ( बांला 1346 ) सेबखाङो ( श्री आसिलाल धीमान - गीदाली आब ' आर ' बर'नि हाबा गीदँ , 1346 बां , खारा चकलपारा ) । बिजाबाव पुनेश्वरीनि दोंसे , करेन्द्रनि दोंसे आरो जुधिष्टिरनि दोंद ' हाबा मेथाइ सुजुफादों । आसिलाल बाबानि सोरजिनाय बे हाबा गोदोनि बिजाबा मोनसे सोद्रोम समाजनि बाखनाय जाथाव मोनसे गिदिर सम्पति । नेमखान्थिफ्रा हार्सा एबा बेंग'लीनि द्लाम सोलाव दङब्लाबो बाबाया बर'नि आदब खायदाजों बर ' हाबानि थासारि रनसाइदो । हाबा जानाय सिगां खालिनिफ्रानो हौवा गौदान एबा हिन्जाव गोदानखौ लगन लाखिनाय , हाबाखालिनि फुङाव थुखैनो दै खावहैनाय , हाबानि सिगां बे दैजों थुखैनानै गोथार खालामनाय , हिन्जाव गोदाननि खानाइ खान्नाय बायदि बायदि गोथार जुलिनि हाबाफारिखौ गीदाली आब ' मोनहानो मेथाइयाव थाखानाय बादि खन्नानै फारि लानानै नेमखान्थिनि गेजेरजों जुलि जानाय फोर्बोखौ फोजोबो । दा अां बेवहाय देंखोमुनि दोंसे बाथ्रा बे फारियाव दाजाबफानो सान्दों । बाथ्राया जाबाय आसिलाल बाबानि बेफोर हाबा मेथाइनि देंखोआव हार्सा एबा गुबुनारिफोरनि थोंजों सोलाव नुनो मोनो । दिखंखोलारि बर'फोरनि गाव असे देंखोमुनि थामोनथायाव गोदानै सोरजि जानाय खास बर ' देंखो । बेबायदि गरन्थवा गोदोनि खामरुबाव सोलिनाय देंखोमुनि सुलुङाव बिजिर जाथाव । हाबा मेथाइ बिजाबनि अनगायैबो आसिलाल बाबाया जाथि फाजाखांनाय गासे फिसा बिजाब लिरबावदों । बे समाव दिखं खोलायाव मुखुबै सोलिनाय थुनफावथाइयारि भारी गाउननि मुंदांखा अजा बिफा बाबुराम आरो फंबाय धीमानजों जयै मोसाग्रा , दामग्रा , खनग्रा सेंग्रा आसिलाल बाबाया इं 1932 - 33 मायथाइयाव ब्रह्म दोहोरोमाव दीक्षा लानाय उनाव समाज आरो हारि फोसाबनाय नामै बुर्जा फिसा फिसा लेखा लिरदोंमोन होन्नानै मिथिनो हायो । नाथाय बेफोर बिजाबा बांसिनानो हार्सा रावाव लिरनाय । ( दुधनैनि मुस्रि तरुण खाखलारी - श्री श्री मद प्रेमानन्द ब्रह्मचारी गुरुदेवर जीवनालेख्य , बे रायथाइया सुजुजादों 2001 मायथाइयाव कारबि आंलंनि आमनि गामियाव खुंनाय दुलाराय असम सनातन ब्रह्मधर्मनि गा - ब्रैथि बोसोरारि जथुमानि बिसम्बि ज्योति आव , बि . 11 - 16 ) । बिथांनि जौगा आरो साननोगोरों सानस्रिया बिथांनि बिजाबफ्राव बेरखांदोंमोन । बिथांनि लिरनाय असमर आदिमबासी ट्राइबेल समाज – बिजाबाव बिथाङा बुंदों – " बर्तमान प्रगतिशील युगत मानुहर माजत यिमान समाज आछे तार भितरत राजनैतिक फालर परा ट्राइबेल नाम पोवा कछारी , राभा , मिकिर , तिवा आदि मानुहसकलर समाजेइ प्राय भारतर सकलो मानव समाजर माजत पिछपरा आरो आजिर प्रगतिशील युगर उपयोगी सकलो मानुहे ओख खापर पिने खोज दिबलै हले निजक पाहरा अचेतन जड़ता आरो एलाह समाजर परा जारि जोकारि पेलाब लागिब । कारण एइबोर कारणेइ आजिर प्रगतिशील युगर उन्नत समाजर चकुत दूर - दूर छेइ - छेइ आदि घृणार पात्र । तेवलोकेइ ताहानि कालरे परा आचल बुनियादी असमीया जाति । सेइ बिषये अशिक्षित , होजा , जड़ता , मूढ़ता अन्धबिश्वासर टोपनित परि पाहरियेइ गैछे । " बिथाङ आरो बुंबावदों – " ट्राइबेल समाजनि जौगानाय आरो दावगानाय लामायाव हेंथा होग्रा गाहाइ नोरखो बेसेदा जादों जौ । जौवा मानसिनि थाखाय बिसनिख्रुइबो गिदिरसिन बिसनि जोहोन । बिस जाब्ला मानसिया थैयो , जौ लोंब्ला गियाना थैयो । " बेबादिनो मोजां मोजां सुबुरुननि , गियाननि