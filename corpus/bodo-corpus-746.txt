अबं गसाइ आफा बोराइ बाथौनि सोरजिनाय आरो दैथायनायाव बायदि जुग - मुगायाव बायदि हादराव सान्थ्र ' हायै बायदि हारी आरो बाइदि हारिमु सोमजिखांफैयो । थामहिनबा अबंगसाया गावनि सोरजिनाय दुलाराय जिब - जिरादफोरखौ रुजु - रुमु , आलो - गोजोनै दैथायलांनोआरो जिबिआ रुंसारि जानाय उनाव अबंनि गेदेमा , जोंमा जिउजोंनो ( फरम आत्माजोंनोनो ) गोरोबहैफिन्नो राहा - लामा आरो सहाय होनो थाखाय गावनो गाव बाइदि जुग - मुगायाव बायदि हादराव बायदि सुबुं - माहारीफोरनि गेजेराव बायदि मोदाय महरै नुजाथिफैनानै बायदि दोहोरोम गायसनफैयो , फोसावलाङो । 

 अबंगसाया गावनो गाव बायदि मुनुस - माया महरै गायसनफैनाय बायदि दोहोरोमफोरनि मादाव बाथौ - दोहोरोमाबो मोनसे आगोमा दोहोरोम । अबंनि सोरजिनाय , दैथायलांनाय बायदियै सुबुं - जिबिफोरमानि अबंनि गायसन्ना होलांनाय गाव गाव हारीनि आगोमा फोलेरारि दोहोरोमखौनो गाव गाव हारिनि गुबै आरो असे दोहोरोम सान्ना गनायना लानानै थैस' - थांस ' सुखु - दुखु राइजो जालांनांगौ , अबंजों गोरोबहैफिन्नो हास्थायनांगौ । बेनो जादों सोरजि - सान्थौनि गुबै राव आरो बेनो जादों अबंनि गोथार आरो गुबै बोसोन । अबंनि बे गोथार बोसोनखौ गोथार गोसो - गोरबोजों गनायना लानाय , फालिनायानो जादों दोहोरोमसुला , दोहोरोमसुली सुबुं - जिबिफोरनेि थार आखु । नाथाय जाय मुनुसा अबंनि बे गोथार बोसोनखौ गनाया , फालिया , बिबादि अखं - खङा आब्रा आखुनि मानसिखौनो बुङो " इसोर फोथायै ' ( नाष्तिक ) । 
 दानिया नाइदोनिलाय , 'दोहोरोमा ' माखौ बुङो । 