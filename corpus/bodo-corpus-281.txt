गेजेरजों फोरमायथिदों । बिथांनि आखुदाया राफोद आरो बिजिरथाव । 
 समाजारि थार सावगारियाबो बे सल'मानि गेजेरजों बेरखांदों । गंगारफोरा बौध दोहोरोमारि । बौध दोहोरोमाव लसार फोरबो फालिनायनि नेम खान्थि दङ । बे फोरबोखौ बोसोराव खेबसे खुङो । लसार समाव सेंग्रा - सिख्ला , गथ' - गथाय आरो बोराय - बुरै बयबो रंजायो मोसायो । बे फोरबोआव दामनाय - देनाय , खननाय - मोसानाय अनगायैबो खमलायनाय , थुंग्रि सिबनै , गराय दाब्रायनाय अारो खारनाय बारनायबो बादायलायनाय जायो । देरहासाद जानाय सेंग्राफोरनो सान्श्रिहानजायाव साख्रि होनायनिबो नेम दङ । बे बायदि बौध दोहोरोमारि गंगार फोरनि दोहोरोम आरो समाजारि थार फोरबो खुंथायनि बुंफोरथिखौ सल'मागिरि बिथाङा रोखा फोरमायथिदों । गंगार राजानि खुंथायनि सिङाव थानाय मेच एबा बर'फोरनि रायजो जानाय थावनियाव लसार फोरबोखौ खुंनायलाय गोबां मेच सुबुंफोरा फोरबोआव बाहागो लानायखौ सल'मायाव रोखा फोरमायदों । बिरगोस्रियाबो मेच आइजोमोन । बिरगोस्रिया लसार फोरबोआवनो जावलिया देवानखौ फेजेनदोंमोन । दोहोरोम खान्थिबादियै देरहासाद जानायलाय बिरगोस्रिनो देवाननि बिबानखौ जासिदोंमोन , नाथाय बियो नेवसिनायलाय बिरगोस्रिनो गंगार राजाया गावनि थुंग्रिखौनो बान्था महरै होदोंमोन आरो बार बायदि बिरबाय बिरबाय दावहा नांनायनि थाखाय थेंफाख्रिनि बदलै बिरगोस्रि मुं होदोंमोन । बे बायदि देरहासाद जानाय सुबुंनो बान्थाहोनाय एबा खामानि होनाय दोरोंआ गंगार फोरनि लसारफोरबोनि मोनसे हारिमु । मेच एबा बर'फोरनि गारजा फुजा होनायनि फोथायथिखौबो सल'मागिरिया सल'मानि जि खोन्दोआव इसे फोरमायदों । बैसागु फोरबोनि उनावनो बर'फोरा गारजा फुजाखौ होयो , मानोना फोरबोनि समाव जादेर - लोंदेर खालामनायलाय सुवा - सुथि जायो होनना मानसिफोरा