मुस्लिमफोरनि अनजिमाया रायजोनि गेजेराव मोन ड ' जिल्लायावल'सो मैखोम सुबुं दङमोन , दा नाथाय मोन गु जिल्लायाव मैखोमै साग्लोब फैबाय । बाथ्राया नंखाय नङा बर'फोरा गावनि हायावनो दा 32 % ल' जाफैबाय । बेखौ बिथा खालामब्ला बुंनो हायोदि बर'फोरा रायजो मोनब्लाबो सरकार खुंनायनि गोहोआ गुबुननि आखायावसो थाहैसिगोन । बर'फोरा बानदा जाफिननांगोन । 
 जों थानाय बे बुहुमा गुस्लायसुला । मिथिंगाजों लोगोसे गासैबो बिथिङावनो सोलायबोदों । आरो बे सोलायनाया रावबो हमस्लाबनो हायै गोख्रै जोबोदों । सोरबाया बिखौ हमदांदों आरो सोरबाया मोनदांदों । हमदांनानै एबा मोनदांनानै सिरि दल'रै थायोब्ला सोलायनाय फैगोन दाबि ? सम आरो बोथोरजों जोंबो खारफानो हानांगोन नङाब्ला गुबुननि उन जानानै गादब जागोन । दावगानो एबा सोलायनो जों बयबो लुबैयो । बेखौ जाफुंहोनोब्ला जोंनो नांगोन दांथाय ( action ) । बेनिखायनो बयबो गोथौवै बिजिरना नायनो सम जाबाय । हारि अनफावरि सांग्रां सुबुंफोरनि थाखाय बेफोर जाथायअा जेब्लाबो गनायथाव नङा आरो बिनि थाखाय हारिया खौसेयै गसंनांसिगोन । बेयो समनि खावलायनाय ।