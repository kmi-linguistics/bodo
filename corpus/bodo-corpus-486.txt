 : जे मान गोनां गावबुरा मेलाव नुजानाय राइजो राजा सानसुमै आरो मेलेम जिबि नोंथांमोन । दिनैनि बे मेलाव जे सासे मानसिखौ दायना साजायनानै नोंथांमोनहा न'बां सावना होखारनो थांखि लादों बेखौ अां असिद हाबा जागोन होन्नानै सानदों आरो गाव हारिनि गेजेराव बेयो मोनसे मानहानि खामानि बाइदि जागोन । मुलुगाव सोर माबादि दायना दं जायखौ गोथां गोथिं राइख्रेब रुइख्रेब जानो हायो । बेयो जोंनि बर ' समाजाव मोनसे खोमसि फोथायनायनि अनगायै जेबो नङा । बे बाइदि खोमसि फोथायनायखौ जोंनि समाजाव जायगा होबाय थायोब्ला जोंनि बरनि गेजेराव मा जालांगोन नोंथांमोन सिन्था खालामदों ना ? बिथां बुदिरामा जायखौ नायखांहोनानै लखब अजाखौ दायना मोनमारदोंब्ला दिनैनो बेव बै नाइखांग्राखौ लिंबोनानै लाबोनांगौ आरो जोंनि सिगांआव नायखांनानै दिन्थिनांगौ । जुदि लेंबोनो हाया बुदिरामा दायनि साजा मोनगोन , नायखांनो हाया , नायखांग्राया बेनि साजा मोनगोन , जुदि रायनाया सैथो नोंथांमोननि थांखि लानायानो जाथों । जों बेव सा साग्लाव मालायनि बुंनायजों गोजावनो हाया । " 
 अां मोनथिगौ लखब अजाया सासे सादा बुसा अजाबोल' । नोंथांमोनहा गावनि नखरनि मानसि लोमजाबा बिथांखौ फाहामनो लायो हामाबा दाय जायो हामबा खुसि जायो नाथाय नोंथांमोनहा बै लखब अजानि खोथाखौ सिन्था खालामा । बे बाइदिनो जाय समाजाव गुबुननि खोथा सान्नायनि सर्चा गैया बेबादि समाजा गोरोन्थिनि अनजिमा गैयै जायो । बिथां लखब अजाया नोंथांमोननि जिउनि बेसेनखौ मिथिगौ जायनि थाखाय उन्दुनाय जिरायनाय मेंनाय गैयै नोंथांमोननि थाखाय जिउ बारसोमो । नाथाय बेखौ नोंथांमोनहा सान्ना नायफिनाखै । आंनि नुनायाव नखर फोथायनाय एबा साय सालामि होनाय गारजा होनायनि अनगा गुबुन मन्त्र बियो रोंफेरा , देग्लि देग्ला मुलि सुली थफ्लाबो बिखौ लानाय नुवा खिन्था रोङा रावबो । 
 दानि मुगाया बादायलायनायनि मुगा । बे बादायलायनाय मुगायाव राव हारि थामोन्था लानानै गुबुन जौगा माहारिजों खौसेयै जुजिनो ना दायना दायनि सानलायनानै गावजोंगाव बुथार सुथार खालामलायबाय थानो ? जों जोंनि इयुन जोलैनि फरायसाफोरनो मा फोरोंदों , मा दिन्थिगासिनो दं । जों बिसोरनो फरायनायनि मोजां आबहावा होनो हादोंदा ? अां नोंथांमोननावनो सोंनो लुबैयो - जुदि दायना दायनि सुथ्रा सुथ्रिखौ नागारा , खोमसि फोथायनाय , सन्देह ' बाइदिया खारा अब्ला सानना लादो । बे बर ' हारिनाव खौसेबो गैला , आसाबो गैला , धोरोमबो , अबंगसाइ , मोदाय - दावदायबो गैला , राव थुनलाइबो गैला गुबुनजोंबो नासयजादो मुगैजादो । होनबा दायनिगिरिया सोर जागोन ? सोरनो होगोन हारि मोनसे जोबस्रांनायनि दायखौ ? 
 ABSU नि नेहाथारीनि बाथ्रा बुंनायाव मेलाव नुजानाय साफ्रामबो स्रि स्राय जादों । बुजिदों जानांगौ , सान्दों जानांगौ बिथां नेहाथारीनि हारि जोबस्रांनायनि लामा दिन्थिनायाव । आंबो आनान गसाइखौ हां थिपुं थिपुं सिन्थिखोमादों । जेन बै मोदायनि समान नेहाथारीनि बाथ्राया देरहासाद जायो । बियो बुंबावयो - 
 जोंनि बर'आ गोदो मिथिस'यै समनिफ्रायनो बाथौ धोरोमखौ गोबानानै जाबोनाय मोनसे गोजाम हारि । जायनि थाखाय बर ' हारिनि सिनायथि धोरोमानो बेनो । बे धोरोमखौ बिथां लखब अजामोन बाइदियानो जानागुरु बिनागुरु जानानै धोरोमखौ दैदेनबोदों फोथांबोदो गायसनबोदो जो बयखौबो रैखा