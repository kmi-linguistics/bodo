सानथामसोनि उनाव बहा थांनो ? बे गोमोथाव बुहुमनिफ्राय अां जों लोगोआव लांफा नांगौ मा जिराद दं ? बे जिरादखौ अां बोरै मोननो हागोन ? अां सोरनि सायाव बे जीउखौ होलांनो ? दुंनायखौ जेरै साननिफ्राय बोखार हाया बेदिनो माहा देबनिफ्रायबो गोहोखौ बोखार हाया । 
 दा जों बेफोर बाथ्रा फोरखौसो इयुन जोलैफोरनो गोसोआव सोनानै होलांनो हानांसिगोन । मानोना निराकार गसाइया जाथि , बायदि धोरोमारिनि गोबां जोंगा मागा बुलि , फुल प्रसाद जों बावनायखौ आजावाबो जानो हागौ । नाथाय आजावगोन बयनिबो आखाइ खबजबयै गोसो मोनसेजों खुलुमहरनायखौ । 
 निराकार गसाइजों दाजानाय सोलेरा आंनि खोन्दोबा , बिमावनो दङ मोन्दांथि हानाय मोनबा गोहोनि इद्रिअ ; बेदिनो आंनि खोन्दोबा सोलेरजों गोरोबनाय गिदिं गिदिं नागिरबाय आं मिथिंगा बिखायाव , मोनबाय अां मोदोम बिथ'आव सारिबा सु थानाय बिफां , मुङा बिनि आत्मानि जौसिन सिजौ । हा - गोथारनि हाफावजों दाबाय अां बुहुम बादि दुलुर , जिड ' खुन्थियाजों आंनि सोलेरनि खोन्दोजों गोरोबनाय बान्दोबा बानजों दुमबाय अां बाथौ , कैलास हाजोनि दिदोम अन्थाइ थाइसे होना गायबाय आं बेहायनो सिजौ , जात्रासि , थुलुसि , गासा बोरायनि साथि । लिरस्रां बिलिरस्रां लाबाय अां दै गोथारनि शान्ति , धुप - धुना , गय जरा फाथै जरा होबाय अां फसार मुथा । बेहायनो निराकार गसाइखौ मोननो हान्थु खरायना जै बोराय बाथौनि जै , जै बोराय बाथौनि जै ।