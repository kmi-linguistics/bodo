सल'आबो थुगियो । 
 1830 माइथायनिफ्राय लानानै 1863 माइथायनि गेजेराव मोनबोनाय जिउनि रोंगोैथि आरो जावलिया देवानजों लोगो नांनानै मेच रायजो दानायनि मिजिंलानानै बृटिसजों मोगा मोगि दावहा नांबोनायखौ मिरु खालामनानै सल'मानि थिम एबा आयदाखौ दादों । आयदा बादियै सल'मागिरिया बिरगोस्रिनि गुबै जारिमिनखौ संनानै सल'बाथानिफ्राय बोखांनानै थार जारिनिनारि महर होनो नाजानाया बर'लिरगिरिफोरनि मादाव मख'जाथाव जायगा आवग्रिदों । बिथांनि बेबायदि गोब्राब खामानि मावनानै बर ' सल'मानि मुलुगाव जारिमिनारि सल'मा सोरजिनाया बिथाङानो गिबि । बुंनो थांब्ला बिथांआनो जारिमिनारि बर ' सल'मानि लामा एवस्रांगिरि । गुबुन सासे मुंदांखा असमिया सल'मा लिरगिरि मामणी रयसम गस्वामिया बर ' जोहोलावजो थेंफाख्रिनि जिउ जारिमिनखौ संदाननानै गावनि सोलोगोनां रेबगननि हेफाजाबै थेंफाख्रियादि भारत हादोदमानि सिगांसिन आइजो तहसिलदारमोन बेखौनो बिथाङा 'थेंफाख्रि तहसिलदारनि थामानि थुंग्रि ' सल'मानि गेजेरजों फोरमायथिलांनो नाजानायखौ नुनो मोनदों । लिरगिरि बिथाङा बेसेबांबा गोब्राब खामानिखौ मावफुनो थाखाय हाजासे सहायसुलि गोसो लानानै थेंफाख्रिनि जिउ जारिमिनखौ संदाननानै थेंफाख्रिनि जोनोम जायगा बिजनियाव थांनानै गोबां गोरों गोरा गेदेमा सुबुंफोरखौ लोगो हमनानै माखासे फुंखासुबुंफोरखौ लानानै सावरायमेलबो खुबोदोंमोन । बिथांनि बिब्दि नारानाथार नाजानाय आरो सोरजिया असमिया थुनलाइल ' नङा बर ' माहारि आरो थुनलाइनि मुलुगाव मख'जाथाव बिहोमा होबाय । जारिमिनारि सल'मायादि जेब्लायबो सैथो जाथारनांगौ , जारिमिनजों बुंफबनाय राजा - महाराजा , दावहा - जांख्रिथायखौ लानानैसो जाथार नांगो , बे बाथ्राया