मोनसे हाबाखौ मावनो लानाय सिगां मावनां हाबानि सोमोन्दै मोजाङै साननो आरो बुजिनानै लानो रोंनांगोन होननानै आं सानो । गोसोजों लानो हायाब्ला बेनिफ्राय मोजां फिथाइ मोननो आशा खालामनो हाया । दोहोरोमनि बुब्लियाव आरो गोब्राबसिनबाव । गोसो गोरबोजों बजबनानै लानो हायाब्ला दोहोरोमखौ लाखिनांगौआ गोब्राब जायो । दोहोरोमखौ सरासनस्रा फालिग्राफ्रा बेखायनो गुबुन दोहोरोमाव बारस्लायलाङो । बिसोरनि गोसोखौ लोरबां नुनानै गुबुना गाव दोहोरोमनि फारसिं बोलांनो हायो । बेखायनो गाव दोहोरोमनि सायाव गोथौ फोथायनाय थानांगौ । गाव फोथायनायल ' नङा , गोसोजों हाबाजों थार फोथायनायखौ गुबुननो दिन्थिनो हानांगोन । 
 दोहोरोमनि सोमजिनाय : सुबुंआ ज ' जानानै राइजो जाबोदों । मिथिंगानि जिउ जुनाद गाग्लोबनायनिफ्राय बारग'नो , आफोद - खैफोदयाव हेफाजाब मोननो आरो गोबां सुजुग सुबिधानि थाखाय समाजनि गोनांथिया फैयो । बिदिखायनो सुबुं समाजनि जोनोम जायो । समाजनि