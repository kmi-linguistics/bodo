सरकारनिफ्राय ड० हिमन्त बिश्व शर्मा आोर मुस्रि सन्दन ब्रह्मआ । 
24 जुलाइ 2011 , सुबुंथिनि फाइखि बान्था होनायः 
इउ . एन . बि ट्राष्टनि गेजेरजों बड'फा उपेन्द्र नाथ ब्रह्मनि मुडाव होबोबाय थानाय सुबुंथिनि फाइखि बान्थाखौ बे माइथायाव सासे मुंदांखा समाज सिबियारि आरो गपीनाथ बरदलै बान्था मोनगिरि , इनिचियेटिभ अफ चेन्सनि ट्राष्टि मानगोनां मुस्रि निकेतु इरालुनो होनाय जायो । बे बान्था होनाय फर्बोखौ खुनाय जादोंमोन कक्राझार कमार्च कलेजनि अडिटरियामआव । बे हाबाफारियाव दुलाराय बर ' फरायसा आफादनि फ्राय मैखोमै बाहागो लानानै हाबाफरिखौ जाफुसार होर्दोमोन । हाबाफारियाव गोबां अनजिमानि सानसुमैफोर समाज सिबियारि , फोरंगिरिफोर आरो फरायसाफोरा बाहागो लादोंमोन । 
30 जुलाइ 2011 , उतखारि बेरेखा सान फालिनायः 
 सानसेनि हाबाफारि लानानै जोहोलाव सोमब्ला फोथार , गयबारीयाव उतखारि बेरेखा सानखौ आब्रुथिगोनाडै फालिनाय जायो । गेवलां मेलखौ आफादगिरिनि मासि लानानै दैदेनो दुलाराय बरफरायसा आफादनि लेडाइ आफादगिरि मुस्रि रबिन्द्र मुसाहारीया । बे सानाव गाहाइ आलासि महरै बाहागो लायो Indian Express नि Special correspondent मानगोनां मुस्रि समुद्र गुप्त काश्यप बिथांआ । जरखा आलासि महरै बाहागो लायो बर थुनलाइ आफादनि आफादगिरि मानगोनां ड०कामेश्वर ब्रह्मआ । बे हाबाफारियावनो बाहागो लाबावयो फारियैआफादगिरि दुलाराय बरफरायसा आफाद प्रमद बर , बोसोनगिरि , रोनगोरा नार्जारी , बारग ' एम . पि ( आर , एस ) उ . जि ब्रह्म , आसामनि मन्त्री सन्दन ब्रह्म , बि . टि . सिनि लेडाइ गाहाय मावफु सोद्रोमा खाम्फा बरगयारी , जोहोलाव सोमब्ला गाहाइ नेहाथारि दीपालि नाजरीि , राज्य सभानि एम . पि बिश्वजित दैमारी जों लोगोसे आरो गोबां माननि आलासि , फरायसा , मेलेमजिबि आरो राइजो - राजा बिथांमोनहा । 
 31जुलाइ , 2011 , बर'थुनलाइ आफादनि सि . इ . सि मेलः 
 बर थुनलाइ आफादनि आफादगिरि ड० कामेस्वर ब्रह्मनि दैदेन नायाव बर ' थुनलाइ आफादनि मोनसे सि . इ . सि मेला कक्राझाराव थानाय थुनालाइ आफादनि गाहाइ मावख'आव जानानै थाडो । बे मावफु मेलाव The Assam Venture Educational institution ( Provincialisation ofServices ) Bill - 2011आरो बर बिजोंनि थाखाय आलादा बिथोनगिरि थिसन नांगौनि सायाव गोथौयै सावराय लायनायजों लोगोसे Educational Bill खौ मोजाडै नायफामनो थाखाय मोनसे नायबिजिर सं आफाद दानानै लानाय जायो । 
 5 आगष्ट 2011गोदान दिल्लीयाव Joint Secretary Home ( N . E ) , Ret . Home Secretary आरो Congress party नि Secretary खौ लोगो हमनायः 
 थाखाय दुलाराय बर ' फरायासा आफादनि दैदेनगिरिफ्रा सानसेनि गेजेरावनो फारियै - Joint Secretary Home ( N . E ) चम्भु सिं , Ret . Home Minister जि . के . पिल्लाइ आरो Congress party नि Secretary आरो M . P अस्कार फार्नान्डेजखौ लोगो हमनानै साफ्रोमनोबो गंफा गोसोखां बिलाइ गथायनायजों लोगोसे सावरायलायनाय जायो । 19 आगष्ट 2011– सुबुंथिनि थान्दै मुंख्लं बिनेस्वर ब्रह्मनि 11 थि गोसोखां सान फालिनायः