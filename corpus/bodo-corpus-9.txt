सिथाबफानाय सोमोन्दो दं । बेनिखायनो जोंनि मोनफ्रोमबो नितिया राजनितिजों थोंजों एबा खेंस्लायै सोमोन्दो दं । नाथाय थार आरो गाहाम नितिया गुबैयै फैयो गोगो समाजनि गोगो सानस्रिनिफ्राय । बेनिखायनो गोगो समाजानो गासिबो बिथिङाव मोजां बिजिरनाय लाबोनाय आरो होनो हानायनि मोनसेल ' चर्थ । 
 मोन्थाय आरो समान्थायनि थाखाय जांखृखांनायफोरा दिनै समाजाव अाफादनि जोनोम होबोबाय । बैफोर आफादफोरा मोनफा मोनफा आदर्श आरो सान्थौ , बेनि सायाव सोमजिनाय नितिजों सोलियो । गोबां समाव नुयो हदरनि निति आरो आफादफोरनि नितिजों सौग्रावलायनाय । उदां भारतअाव समाजबादि सोमावसारनाया हदरनि नितिजों सौग्रावलायनायनिनो बिजाउनमोन । सरासनस्रायै मुलुगाव सान्थौ एबा पिलचपिफोरा जेरावबो रोखोमसेआनो जायो । सान्थौनि सौग्रावलायनायजों जेरावबो दावहाबो जाफेरा । लोगोसे आदर्शनि गोरोबलायैयाबो बांद्राय गिदिर गिदिर दावहा एबा बुथारलायनाय लाबोआ । नाथाय बेफोरनि सायाव मानसिफोरा जाय निति दालायनानै लायो बेनि थाखायसो फिसा गिदिर गासैबो रोखोमनि दावहाया जायो । जेब्ला मोनसे हारि एबा समाजनि गेजेरावनो सौग्रावलायनाय फैयो अब्ला नुगोन बेव आफादफोरनि गाव गावनि एबचलुट गोहोम गायचनलायनायनि गुसु दावहा दं । गावनि आफादखौ बयनिख्रुइबो गोहो गोरासिन आफाद हिसाबै फसंनायानो बै आफादफोरनि थांखि आरो निति । बे नितियानो आफादनि मानसिफोरनो थांखि होनोसै जायखो जेरैखि जाया मावफुंथारनांगौअा बिसोरनि बिबान । गुबुननि गोहोमखौ फोजोबनो हायाब्ला रावनिबो गोहोमानो एबचसुलट जाया । बेबायदि एबचुलट गोहो गायसन्नो नाजानायाव हाथियारनि