लाइहा । लाइहानाय । लाइ जिरनाय । लाइजाम हानाय । बर ' माहारिनि दोहोरोमारि एंगारनो हायि गोदो गोदायनिफ्राय सोलिबोनाय मोनसे आखुथाया जादों लाइहानाय । लाइ - रांलाइ एबा थाइलिरलाइ , लाइजौ एबा लाइखं हानाय एबा गोथार थनायाव मोदाइनो लाइजाम बावनाय नुयो जों बर'नि नखराव बाइदि बिथिङावनो लाइ हानाय । 
 बर'नि दोरोङारिखौ नायोबा बर'नि सोदोमश्रीखौ बाथौ सोदोमश्री होननानैबो बुंजायो । जेराव बाथौ बेवहाय बर ' आरो जेराव बर ' बेवहायनो बाथौखौ नुनो मोननाय जायो । 
 मोनसे समाव बर'आ खारलुंमोन । बर'नि राइजो जानाया मोनसे जायगायावनो थिथाबोर नङामोन । बिसोर हादान सिफायनानै गोदान गोदान नबथि गारै गारै थानायमोन । बनलाइ अांखाल गैयि रसा - उदै सुफुंनायनि गोरलै राहाया जेराव दं बिब्दि जायगायावल बिसोर थावरिनानै थाबोदोंमोन । नमा न ' फसंनानै नमा न ' इसिङाव मायनाव बिन्दो फजनानै आलो - आलो मायनाव माय मायरंनि बिगोमा मोदाय सिबिनानै राइजो जाबोदोंमोन । बेबादिनो मायनाव बिन्दोनिफ्राय बर'नि मुंजों बिखानांजासे आखाइमु एबा खोलाहा सिथलानि सानजाहा खनायाव बान्दोबा बाथौ फसंनानै बान्दोबा बाथौनि गेजेराव गरंबा सिजौ आरो साखाथियाव आग बैराथि फास बैराथिनि मुङै आगदाथिं जाथ्रासि आरो आगसिथिं थुलुसि गायसंनानै सिजौ गुदियाव गावदांसाथि गासा जेवारि अर सावनानै बोराइ बाथौखौ फुं मोनाबिलि समाव आरज गाबना हांख्रायनानै लाइ - रांलाइ एबा थाइलिर लाइजौ एबा लाइजाम सायाव प्रसाद मुथा फिथाय सामथाइ बाथौखौ सिबिबोदों एबा बाथौ खुलुम बोदों । आफोद खैफोद निदाननि समाव बोराइ बाथौखौ आरज गाबना हांख्रायनानै खर'आव जांसि बार गुदुं अर गुदुं दै गुदुं गोलैगोन आरो आथिंआव सु हाबगोन बेफोरनिफ्राइ रैखा होगोन होनोबा बोराइ बाथौआनोल होननानै साननाय जाबोदों । 
 बर'फोरा गावसोरखौ बर ' एबा मानसि होननानै गाबज्रिबोदों । थामहिनबा बर ' आरो मानसि बे सोदोब मोननैनि ओंथिया मोनसेयानो । बर' - मानसि । बर ' सोदोबनि बिजिरनाया ओरैहाय - ' ब' - बनलाइनि आंखाल गैजायि र रसा उदै सुथेनाङि जेनिबो आंखाल गैयि ब - र - बर ' । बे बर ' सोदोबखौ बर'फोरा माब्लाबा बर'बिमानि फिसा - बर'सा होननानैबो बुंबोदों आरो दासिमबो बुंबोगासिनो दं । बर ' बिमानि फिसा बर'सा बुंनायनि ओंथिया बेनो - बर'फोरा गावसोरखौ बैसोमुथिनि फिसा हानि फिसा होननानै लाबोदों गावसोर जेराव थाबोदों बे हाखौनो गावसोरनि बिमा होननानै सानना लाबोदों । बे बैसो मुथि बिमानि गुबुन मुङानो जादों बर' । ' ब'– बनलाइजों आबुं ' र' -रसा