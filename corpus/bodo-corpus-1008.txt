नोंनि मुलुगखौ मिथिस ' हाया ! जों जादों संसारनि आफा एम्बु - खानस्रि जाग्रा । दाइनि गिरि जों निमाहानि गिरि नों निमाहा होनांगोन आफा ! दावखाया लाइ फुराखै ( गोसोमा लाइ फुराखै ) दावबआ लाइ सोमाखै ( गुफुरा लाइ सोमाखै ) लैथोवावबो अन्थाइया गोजावाखै ! लैथोआ दाबोनो थोरोबाखै ! दङ आफा दङ - सैथोआ दाबोनो दङ सैथोयै लाखि लांगोन आफा - दहाइ बिफा गुरु ब्राइ बाथौ - दहाइ ! ( 3 ) आफा ! बा राजा ! नोंनो सोरजियो , नोंनो अनसायो , नोंनो फोथैयो रांसार , मिथा , हासिं - बारि गंथाम रुग - बियादि नोंनि आखागायावनो । रांसारनि रुगखौ रांसाराव फोजोब नांगोन । मिथानि रुगखौ मिथायाव फोजोब नांगोन । हासिंनि रुगखौ हासिङाव फोजोब नांगोन । सानजाहा नारखें - सोनाबहा नारखें साहा नारखे - खोलाहा नारखे रुग - बियादिखौ फोजोबस्रांनो नांगोन आफा । मावनाय - दांनाय , फोथारनि छ' - मोजाङै लाखिनांगोन । सुखु बाइ सुख - बोसोनै मोनिस मायाखौ मि गाइनावखौ सुखु - गोजोनै दिन थांहो नांगोन आफा । आलो - गोजोनै संसार जाहो नांगोन . . . आफा । दहाइ आफा बिफागुरु ब्राइ बाथौ– दहाइ । 