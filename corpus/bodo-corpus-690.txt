1 . बिसम्बि आरो बिजाब बेखेवनायः - 
 46थि मायथाइयारि जथुम्मायाव बिसम्बि आरो बिजाब बेखेवनाय हाबाफारिया थि खालामनायबादियैनो 20 जानुवारिखालि फुंनि 10 - 00 बाजियाव जायो । बिसम्बि 'बानराजा'खौ बेखेवो तेजपुर मुलुग सोलोंसालिनि लेङाइ भिसिया मुस्रि दुलन कवर गेदेमाया । बिसम्बिनि अनगायैबो बिथांआ गुबुन बिजाब गांथाम बेखेवबावो । बिथांनि अनगायैबो बिजाब बेखेवो फारियै मुस्रिजोब ब्रजेन्द्र कुमार ब्रह्म , आफादगिरि बर थुनलाइ आफाद , तरेन बर , लेङाइ आफादगिरि , बर थुनलाइ आफाद , गोपीनाथ बरगयारी , लेङाइ आफादगिरि , बर थुनलाइ आफाद , ड० मंगलसिं हाजवारी , ड० बसन्त कुमार दले , आफादगिरि , मिसिं आगम केबां , दलेश्वर बर , बारग ' आफादगिरि , बर थुनलाइ आफाद , राजेन खाख्लारी , बारग ' गाहाइ नेहाथारि , बर थुनलाइ आफाद रोनगोरा नाजीरी , आफादगिरि , दुलाराय बर फरायसा आफाद , ड० प्रेमानन्द मोसाहारी । बे सानखालि गासै 41 बिजाब बेखेवनाय हाबाफारिखौ दैदेनदोंमोन मासिगिरिनि मासिआव जनानै बर थुनलाइ आफादनि लेङाइ आफादगिरि मुस्रि तरेन बर गेदेमाया । 
 2 . बरायनाय आरो थुनलाइयारि बान्थाः
 46थि मायथाइयारि जथुम्मायाव 2007 नि हादरारि थुनलाइ आरो आरिमु आयदायाव बान्था मोन्नाय गेदेमाफोरखौ बर थुनलाइ आफादनिफ्राय बरायनाय जायो । बे हाबाफारिआ जादोंमोन बेलासिनि 1 - 00 बाजिनिफ्राय । बिथांमोनहानो जाबाय
 ( 1 ) मुस्रि कातिन्द्र सोर्गियारी , साहित्य अकादेमि , बिजाब - सानमोखाङारि लामाजों 
 ( 2 ) मुस्रि मनेश्वर ब्रह्म - ललित कला अकादेमी , सावगारि – Unfinished Story - 3 
 ( 3 ) मुस्रिमा प्रमिला नाजीरी , राव दानस्लायनायनि साहित्य अकादेमी , बिजाब – बुरै आबैनि सल , गुबै बिजाब - बुढ़ी आइर साघु , लक्षीनाथ बेजबरुवा । बरायनाय हाबाफारिआ जोबनायनि उनावनो 2007 मायथाइआव बर थुनलाइ आफादनि बान्था मोनगिरिफोरनो बान्था होनाय जायो । लोगोसे जाय फरायसाया देग्लाइ बड ' एम . आइ . एल आव गोबांसिन नम्बर मोनदों बिनोबो बान्था होनाय जायो । बिथांमोनानो जाबाय
 ( 1 ) मुस्रि बिद्यासागर नाजीरी - रांसार बान्था , बिजाब - बिर्गोस्रिनि थुग्रि ( जारिमिनारि सल'मा ) 
 ( 2 ) मुस्रि उथ्रिसार खुंगुर बसुमतारी – स्वमेश्वरी बान्था बिजाबनि मुं - दिनैबो आंहा बे सहराव गंसे न गैया ( खन्थाइ ) 
 ( 3 ) मुस्रि सिसिर कुमार सुनि– सानजारां लक्षेश्वर ब्रह्म हारिमुआरि बान्था । बर हारिमुआव बिथांनि सानथ्रहायै बिहोमानि थाखाय । 
 ( 4 ) मुस्रि सोगोमसार ब्रह्म , बड ' एम आइ एल आव गोबांसिन नम्बर मोन्नायनि थाखाय होनाय बान्था । बे मोननैबो हाबाफारिआवनो आफादगिरिनि मासिखौ लादोंमोन बर थुनलाइ आफादनि आफादगिरि मुस्रि ब्रजेन्द्र कुमार ब्रह्म गेदेमाया । 3 . 46थि खन्थाइयारि जथुम्माः ( 
क ) 46थि मायथाइयारि जथुम्मायाव 20 जानुवारीखालि खन्थाइगिरि जथुम 2–00 बाजिनिफ्राय जायो । बे जथुमखौ मासिगिरि महरै दैदेनदोंमोन रांसार बान्था मोनगिरि मुस्रि अरबिन्द उजिर गेदेमाया आरो बेखेवदोंमोन मुस्रि गपीनाथ ब्रह्म गेदेमाया । बे खन्थाइगिरि जथुमआव गोदान गोजाम गासै सा 22 खन्थाइगिरिफ्रा