बुङोदि दिनैनि बेबादि आगोलनिफ्रायनो ब्रह्म धोरोमखौ फोसावग्रा फैबाय थायोमोनब्ला जोंनि मरिगावनि बर'फ्रा संखरदेवनि धोरोमाव हाबहैनाय नोङामोन बे बाइदि धोरोम फोसावनाया फैबाय थायोमोनब्ला संखरि धोरोम हाबनायखौ होबथानो हागौमोन होन्नानै मेलनि गेजेरजों आइ बाबा मोनहा दुखु फोरमायदों । आइ अनुप्रभा लाहन , बुलेन्द्र ठकुरिया आरो मइयनगुरि ब्रह्म आश्रमनि आफादगिरि , नेहाथारि बाबामोनहा आरो बुंबावदोंदि जदिबा जों संखरि हाबनाय बर'फोरखौ सावरायनानै ब्रह्म धोरोमाव लाबोफिननो हायोबोला प्रसार संसतनो खबर हरगोन होन्नानै फोरमायदों आरो बेबादिनो जामारोब्ला प्रसार संसतखौ लेंहरनानै आइजो आफाद आरो लाइमोन आफादबो दाफुंनानै होनो थाखाय मेलनि गेजेरजों मिजिंथि हरदों । जोबथारनायाव साननि 1 रिंगानिफ्राय हरनि 1 रिंगासिम धोरोम मेल सावराय खांनानै गुरुदेब कालिचरण ब्रह्म आफा गाइसननानै गालांनाय समायना ब्रह्म आश्रमनि जिराय सालिआवनो मइयनगुरि आरो औगुरि गामिनि राइजो राजा आइ बाबा मोनजों बिदाय लानानै दावबायारिफोरा आइ अनुप्रभा जों लोगोसे मइयनगुरि गामियाव दसे जिरायनानै अखानाइयै 15 तारिख फुंनि 4 रिंगायाव आइनि देरानिफ्राय बिदाय लानानै सनितपुर जिला गहपुर फारसे दावबाय लाङो । 
 थाङै थाङै प्रसार संसतनि दावबायारिफोरा गहपुरनि आलुपारा दैमालु सेन्दारयाव बेलासिनि 2 रिंगायाव सौहैयो उनावहाय प्रसार संसतनि राजा आफादगिरि बाबा जगेसर ब्रह्मनि लांगोना मोनहैयो अब्ला बाबाया दावबायारिफोरखौ बरायो आरो गावनि न'यावनो थानो जानो थाखाय सुन्दर आदरजों जाइगा होयो । दानिया अखा नाइयै 16 तारिख फुंबिलि समाव दैमालु सेन्दार आरो ककिला बाजार अरुनाचल सिमा जिं जिं राइजो जानाय बर गामिनिफ्राय दावबायारिफोरा नाइगिदिबायो । सणाजुली गरहागा 1 , नारहागा 2 गामिखौबो नुनो मोनो । सणाजुली गामियावनो जोनोममोननाय दुलाराय ब्रह्म घोरोम लाइमोन आफाद नि आफादगिरि बाबा अजित बरनि गामियावबो विस्वकर्मा फुजानि राइजोनि ब्रह्म मन्दिराव जैगो होनायखौबो दावबायारिफोरा बाहागो लानो मोन्दों । 
 उनावहाय दावबायारिफोरा जैगोखौ प्रसाद होखांनाय सिम बाहागो लानानै सणाजुलि गामिनिफ्राय बिदाय लानानै बाबा अजित बर'नि बिनानावनि न'याव साहा लोंनानै ककिला बाजाराव सासे ब्रह्म धोरोम सिबियारि बाबानि न'खरावबो बाबानि नामखौ अां दिन्थिनो हायाखिसै निमाहा बियो बि बाबानि न'याव दावबायारिआ जैगोखौ बाहागो लाखांनायनि उनाव ओंखामजाखांनानै न'खरनि आइ बाबा मोनजों बिदाय लानानै दैमालु सेन्ताराव सौहैफिनो । बे दिनावनो 12 रिंगायाव दैमालु सेन्तारनि ब्रह्म जोति आश्रमनि गोथार जिराय सालियाव जिरायनानै थानाय ब्रह्म घोरोम सिबियारि पुरहित बाबामोन आरो आइ बाबामोनजों नुजाहैनानै थि समयाव हुम जैगोखौ होनो थाखाय धोरोम सावराय मेलयाव नुजाफैनो हानाय राइजो राजा आइ बाबामोनजों प्रसार संसतनि दावबायारि बाबामोनहाबो जैगो होनायाव बाहागो लाफायो । जैगोखौ पुरहित खालामो एबा दैदेनदोंमोन प्रसार संसतनिनो आफादगिरि मुश्री जगेसर ब्रह्म बाबाया । मेलनि थांखिखौ बेखेवयो प्रसार संसतनिनो नेहाथारि बुद्ददेव नार्जारी बाबाया । 
 जैगो जोबनायनि उनाव धोरोम सावरायमेलखौ प्रसार संसातनि दावबायारि बाबा मोनहा खुंनो थाखाय आखायाव लायो मेलखौ दैदेनो प्रसार संसतनिनो आफादगिरि मुश्री जगेसर