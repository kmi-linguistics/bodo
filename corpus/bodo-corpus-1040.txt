दंदि - गोसोखौ इस्वोर एबा सोरजिगिरि सिबिनायाव बावजोबनाय , सिबिनाय नांथाबनाय , जेबो फिथाय मोन्नो लुबैयाजासे बिनि सिबिनायव नांथाबबाय थानायानो थार अबं सिबिनाय - " सा परानुपर क्तिरोश्वरे सा तस्मि परम प्रेमरुपा । " बुंनो थांबोला सिबिनाया मोनसे गोसोनि बाथ्रासो । बेयाव गोबां थोरफो दं । बिनि जोबथा थोरफोयाव सौहोनो हानायासो थार अबं सिबिसुला , बिसो अबंखौ मोन्नो हायो । " जायखौ मोनोबोला थाया आर लुबैनाय थाया दुखु - दाहा , हिंसा आरो फस्थायनाय । लुबैया जेबो गोजोन रंजानाय बाजानाय । अब्लानो फैयो गोसोयाव थार अबं सिबिनाय । " सिबिनाय थोरफोफोरखौ मोनथिनो थाखाय मोन्नै बाहागोयाव रान्नाय जायो । थार अबं सिबिनाय आरो सरासनस्रा सिबिनाय । गासैबो गोसोनि गांनाय , उखैनाय , लुबैनाय गोजोन ( बाहेरानि गोजोनखौ एंगारनान गोसोयाव आबुं गोजोन्नाय लानानै अबंखौ मोजां मोन्ना सिबिनाय हाबायाव गावखौ बावनो हानायानो थार आरो गोथार सिबिनाय । बेखौ साधन सिबिनायबो बुंनो हायो । ध्यान - साधननि बिजोंनि अबंखौ मोननो सिबिनाय