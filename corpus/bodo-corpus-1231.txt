हामा निमाहा - बर ' रावनि अांगोनि सोदोब । बामख'आव लानानै अनथाव बिलिरथाव जेन ' अांगोनि फिसा । हामा होन्नायाव दं धोरोमनि गोथौ सानस्रि । सुवा - सुथि , फाब मावब्ला हामा होन्नानैनो दोन्दों आरो बेफोरखौनो गोथौ फोथायनानैनो बर'फोरा गाज्रि मावनायनिफ्राय गोजानाव थाबोदों । जेरै सिखाव खावनो हामा । खावाखै । नाथाय मानो हामा रावबो सोंफेराखै । हामा होन्नाया गोसो गियाननि बाथ्रा । निमाहा होन्नायाबो गोसो गियाननि बाथ्रा । मोन्नैबो सोदोबाव गिदिर सहायनो हानाय ओंथिनि बाथ्रा हाबनानै दं । अदेबानि बे ओंथिखौ बुजियै आथिखाल रावबो थाथावा । दा जोंनो नांगौ बे गोसो गियानखौ मानिनो हानाय गोसोनि बोलो । हामा होन्नाय बे बाथ्राखौ गोसो गियानजों मानिनो बोलो फोरानो हाब्लानो निमाहा होन्नाया गावनो गाव फैखायो । मानसि हारिनो गोजोन्नाय नांगौ । गोजोन्नाय थाब्ला सुबुं हारिनाव बायदि जौगानाय फैयो । बर ' हारिनोबो जौगानाय नांगौ । बेखौ मोन्नो गोजोन थासारि नांगौ । बेफोर गासैखौ मोन्नो हारिनि गेजेराव खौसे नांगौ । खौसेखौ जों लाबोनो हागोन हामा - निमाहानि गोसो गियाननि बोलोजों । आथिखाल खुंनो लानाय बड़ ' हारिमायारि जथुम्मा ( Bodo National Convention ) - नि थांखियाबो बेनो - जों खौसे जानांगौ । खौसेयाव गोजोन आरो जौगानाय फैगोन । थांखिखौ जाफुंहोनायाव हामा - निमाहाया सिगां जायगा मोन्थों । गावनिल'खौ बांसिन सानालाबानो हारि , मानसि आरो बे हाखौ रैखा खालामनो हामा - निमाहा होनो हानाय गोसोनि बोलोखौ फोरासिन्नो हाथों । आखायाव समआ एसेल' । बड़ ' हारिमायारि जथुममा खुंग्रा बान्जाय आफादआ हरखाबै बिसम्बि दिहुन्नांगौ होन्नानै 21 - 10 - 10 आवसो सुजु आफाद दादों । बिबान मोनग्रोमोना फ'न आरो लाइजामजों लिरबिदां बिहरदों । जथुममानि थांखि आरो गोनांथिखौ नायनानै लिरबिदांखौ सायख'नानै जायगा होदों । मोजोमसे लिरगिरिफोरनि गेजेरजोंनो बर ' थुनलाइनि फोथारखौ फुवारहोनो नाजानाय लिरगिरिफोरखौ हामबाय होनाब्ला सोरखौ होन्नो । उथुजुग बुब्लिजों दिहुन्नाय बिसम्बि , गोरोन्थि थाखागोन । सुजु आफादआ बेनि थाखाय आखाइ खबजबै निमाहा बिबाय । लोगोसे बेखौबो रायख'आबा बारग'आदि खुंनो लानाय जथुम्माया 11 आरो 12 नभेम्बरमोन । बिनि थाखायनो गोबां लिरगिरिफ्रा गावनि लिरबिदांखौ बै खालारखौनो थांखिनानै लिरनाय । नाथाय आथिखाल 18 आरो 19 नभेम्बर , 2010 जाफिन्नाय बर ' हारिमायारि जथुम्माखौ फरायगिरिफ्रा गावनो गाव सुजुनानै लानो खावलायबाय । जथुम्मानि थांखिया जाफुंथों ! सुजु आफादआ बे सुजुथाइनि गेजेरजों जथुम्मा खुंग्रा आरो लिंथुमग्रा बिथांमोन्नो गोर्बोनि साबायखर जासिबाय ।