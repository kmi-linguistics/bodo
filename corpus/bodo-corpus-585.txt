बोसोरनिफ्राय खृष्टउन 510 बोसोरसिम जेब्ला प्रसार खालामो पालि रावखौसो बाहायनाय जादोंमोन । जुदि संस्क्रितआ बइनिख्रुइबो पुराना रावमोनब्ला , संस्क्रितआ बइनिबो खुगानि रावमोनब्ला संस्क्रितआ बइनिबो गोनां आरो बेसेनगोनां रावमोनब्ला आरो संस्क्रितअा मोदायफोर बुंग्रा रावमोनब्ला बे रावखौ बै धर्म प्रसार खालामनायाव मानो बाहायनाय जादिया ? मानोना बे समाव संस्क्रित राव अTरो देवनागरि हांखोखौ दिहुन्नो हानायानो जायाखैमोन । होमब्ला संस्क्रित रावआ माब्ला जोनोम जाखो ? संस्क्रित रावआ बै आगोलाव बुंनाय जि प्राकृत रावफोरनि फ्राय सयख सयख लानानै आरो संस्कार खालामनानै दिहुन्नाय रावखौ बियो खृष्टउन 500 बोसोरनि उनाव दिहुन्नाय रावसो । बे रावाव बर'फोरनि अजस्र सोदोबफोर हाबनानै दङ । 
 गोदोगोदाय निफ्रायनो जा सोलिबोबाय थानाय जोंनि बे रेसआ जोबोद शान्तियैनो सोलिबोगासिनो दंमोन । बर'फोराबो मुनि - महामुनि दङमोन , बर'फोरनियावबो नाथ , थाखोनि सुबुं दङमोन । बर'फोरनियावबो बामोन दङमोन , बर'फ्रTबो जाग - जग्य पातियोमोन । बर'फोरनि धोरोमा बाथौ धोरोममोन , बेखौसो बुहुमनि बइनिबो पुराना धोरोम बुंजायो । बुद्ध धोरोम जानायनि सिगां साहा भारताव खालि बाथौ धर्मलमोन । बे बाथौ धोरोमनिफ्रायनो जि कुनु धोरोमनि तत्तखौ दिहुन्नाय जादोबादि नुनो मोनो । संस्कृत राव जानायनिफ्रायनो मानषिफ्रा गावजों गाव फाराग नुलायनाय जादों जानांगौ । थेवबो रिग बेदनि समावबो Cast System एबा बंस नागेरलायनाआ गैयामोन । रिग बेदनि उननिफ्रायनो एबा मोनसे समनिफ्रायनो मानषिफ्रा लासै लासै गावजों गाव मुगैलायदों , गावजों गाव सैलाआ जादों , गावजों गाव गादलायदों , शुषिलायदों , नाख्रेबलायदों आरो जुदा जुदा जालायदों । बिनि उनाव बामोनफ्रा खाइदा खालामनानै गावसोरखौ गोजौ थाखोनि बानायनानै लायो अTरो गावसोरखौ रैखा खालामनो थाखाय राजानि बंश खत्रियफोरखौ गावसोरजों बजबना लायो । उनाव बिसीरो गावसिनि अनगायै रावखौबो बिजाव फरायनो मोनै बिजाब दांनो मोनै नेम खालामनानै Untouchable एबा मोदोम फोनांनो मोनै रादायखौ सोमजि होयो । 
 सानजा भारतानि मानषिफोरखौ बै 'मोदोम दाफोना ' हानजायावनो खोख्लैनानै किरात , म्लेस्सा , मेच बाइदिसिना मुगैनाय मुंजों मखनाय जादों । रेसआ एके नाथाय बाइदिसिना फावफान्दायनानै गुबुन गुबुन महर गाब फुन्नानै गावसोर जेरै लुबैओ बिब्दि बाहायनाय जायो । नाथाय सानजा भारतआवबो राजा महाराजा दङ । ब्रह्मनि बंस महिरम राजा , बिसनुनि (कसननि )