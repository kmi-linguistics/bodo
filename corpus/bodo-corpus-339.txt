नङाब्ला आथिखालाव चक्रेटिस , एरिष्टटल , प्लेट ' आरो गेलिलिउमोन बादि गोबां गेदेमाफोरखौ गोसोखांनांगौ गोनांथि गैलामोन होनजायो । बेनिखायनो बुंनानै लानो गोनां जादों लोगोसे गनायनानै लानांदों होनजायो । रोजा रोजा एबा लाख कौटि बोसोरनि गोजामानो जाथों थेवब्लाबो गोनांथि जानानै फैदों बिथां गेदेमा सान्थौगिरि आरो आदर्श गोनां सुबुंफोरनि आयदाखौ । बिथांमोननि सान्थौ आरो आदर्शआनो आथिखाल मुगानि सोरजिनायनि फुंखा जानानै फैबाय आरो बिथांमोननि आगानानो थुलुंगानि फुंखा महरै सान अखाफोर आरो हाथर्खिफोर बादि जोंब्लावनानै दं आरो जोंनो सोरां होगासिनो दं । 
 दानि बयजोंबो गिजानाय आरो मुलुगनि गेजेराव दरसे गोहो गोरा ( Superpower ) होन्नानै मिथिजानायजों लोगोसे गासैबो बिथिङाव दावगासारनो हानाय हादर आमेरिकाखौ सानसे समाव सोर दंमोन होन्नानै मिथियोमोन । 1492 माइथायाव जेब्ला कृष्टपार कलम्बासा आमेरिकाखौ नागिरनानै दिहुनो बे समसिमावबो रावबो मोन्थियामोन । दिनै नायदो बिसोरखौ बेसेबां जौगाखो । बिसोरनियावबो साफा सान्थौ आरो आदर्श गोनां सुबुं दं । जाय बिथांनि बोसोनखौ मानिनानै सोलिनायनि गेजेरजों दिनैनि बे थाखोआव सफैनो हानाया । बेनो जादों बेन्जामिन फ्रांकलिन ( Benjamin Franklin ) । बिथाङा सासे सानसुमैल ' नङामोन । बियो सासे खौरांगिरि