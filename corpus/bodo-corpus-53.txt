होन्नानै सानो । ) सोरबा फोरोंगिरिखौ मान होयै एबा सोरनिबा गोसोयाव दुखु होनो नाजानानै बे बाथ्राखौ बुंनाय जायाखै । नाथाय थार नाइबिजिरिनायनि फिथाय हिसाबै गनाय जायैब्लाबो माखासे बाथ्रा बुंथारनांगौ जाहैयो । दिनै गामि - गफा सोमजिखांनाय गोबां फरायसालिनि ( फरायसालिमा बो ) गाहाय थांखिया बै ओनसोलनि फरायसाफोरखौ मोजां सोलोंथाइ होनायनि सोलाय बै ओनसोलनि माखासे साख्रि गैजायै सोलोंथाइ गोनां लाइमोनफोरनि जिउखांनाय राहा बनायनायसो । फोरोंगिरि थिसन्नायनि थांखिअा फरायसाफोरनि सोलोंथाइनिख्रुइ साख्रि गैजायै जेंना सुस्रांनायसो गाहाय जायोब्ला 75% फरायसाफोरा फेलें जायोब्लाबो थार ओंथिआव एसेबां सान्नो गोनां जेबो गैया । 
 नैथि उफेरा सोंनाया जाबाय , फोरोंगिरिया मोजाङै फोरोंनो रोङोब्लाबो मोजाङै फोरोङा नामा ? रोङोब्लाबो मोजाङै फोरोङैनि जाहोना मा ? जाहोननि बिथं एरै बादि जानो हागौ - फोरोंगिरिफोरा माबा जाहोननि थाखाय गोसो बाइफ्लेनाय एबा बिथांमोना मोजाङै फोरोंनो नाजाब्लाबो फरायसाफोरा मोजां सोलोंथाइ लानो हाया , फरायसाफोरनि बे हायै एबा गोसो होयैआ फोरोंगिरिफोरनि लुबैनायखौ थेर बेथेर खालामनानै होयो । फोरोंगिरिफोरनि सामाजिक बिफावनि गोनांथिनि रुजुनायाव सामाजिक थाथाय आरो मान गाहाय थाखोआव । बयनिख्रुइबो बांसिन आरो मोजाङै रोंगिरिआनो जेहेतु गुबुनखौ फोरोंनो साबजाथाव