जानो गोनां जादोंमोन । सोरबा गोख्रों थुलुंगा मोनो , सोरबा गाब्राइनो गोनांबो जायो । 
 फरासी दार्शनिक भलतेयरया बुंदोंमोन - बिजाबआनो दानि गोदान भुमखौ दैदेन्दों एबा खुदों । बिजाब हायै जेबो थाया । दिनै बिजाबनि जै गान । जापाना जौसे खावसे ( 150 ) बोसोरनि गेजेरावनो आमेरिका हादोरमा बादि जौगालु फार्से आगान सुरनो हादों । बिनो जादों गोबां बाइसेत्रा बिजाबनि बोलो । 
 भारतअाबो उदांस्रि मोननायनि आगोल गोदोसोनाय हादोरमोन । उदांस्रिनि उनाव बाजि बोसोरसोनि गेजेराव दिनै बैसोर हादोर बादि सोलोंथाइ एबा बिजाबनि बोलोजों गोरों - गोरा जानानै जौगालु बिथिं दावगानो हमबाय । 
 बड़'फ्राबो गोबां लेखा बिजाब फरायग्रा ओंखारब्ला एबा बिजाबजों सोमोन्दो लाखिनानै मावब्ला जौगालु फार्से दावगानो हायै बाथ्रा थानाय नङा नुहरो । मानोना दिनै नुबाय गोदो मुगै जाग्रा हारिया गुरुदेब काली चरण ब्रह्मआ गिबि , गिबि 1906 इंनि बन्या गुरीयाव ब्रह्म धोरोमनि यज्ञा हुति सावनानै बड़ ' सुबुंखौ फोसाबनायनि गेजेरजों खौसेयाव लाबोनो जि जांखृथाइ