समाजनि आफादगिरि मुस्री दुर्गा महन बसुमतारी ककराझार जिला त्राइबेल संघनि आफादगिरि मुश्री मानिक कुमार ब्रह्म , ए . सि . एस ; गुरुदेव कालिचरण ब्रह्म एकादेमिनि प्रिन्सिपाल , दतमा आनसलिक कमिटिनि आफादगिरि मुश्री हरुणा ब्रह्म । बे मेहेर गोनां गेवलां मेलखौ दैदेनो मुश्री मानिक कुमार ब्रह्मआ आरो मेलनि गुरुत्बपुर्ण थांखिफोरखौ बुफ्रुसारनानै होयो । मुश्री दुर्गा महन बसुमतारिआ ब्रह्म धोरोम आरो सिक्षा अनुस्तान प्रतिस्तानजों लोगोसेयै जौगाखांहोनो थाखाय बिबुंथिनि गेजेरजों थुलुंगा होयो । मुश्री अजित बर ' बाबाया । दानिया धोरोम सास्त्र तद्दफोरखौ गेबेंयै बुजायो आरो ब्रह्म धोरोमजों सोमोन्दो थानाय जगासन , प्रानायाम बेयामनि ओंथि फोरखौबो बुजायो मुस्रो तरनि बसुमतारी बाबाया । बिब्दिनो गोबां धोरोमनि बाथ्राफोरखौ ब्रह्म धोरोमनि तद्दफोरखौ ब्रह्म धोरोम सिबियारिआ पारमार्थिक आरो बेबहारिकफोरा मा बादि जानांगौ बेफोर गोथौ आरो गोथाव धोरोमनि बाथ्राफोरखौ बुजायनायाव गेवलां मेलनि नुजाफैनो हानाय आइ बाबा मोनहा स्रि स्राय खोनासंदोंमोन , गवालपारा जिलानि आसार्ज बाबा मनमहन ब्रह्मआबो गुरुदेव कालिचरण ब्रह्मनि ब्रह्म धोरोमखौ लाबोनानै गोबां जिलफोराव ब्रह्म धोरोमफोसावनाइजों लोगोसे ब्रह्म समाज दानानै गामिफोराव ब्रह्म मन्दिरबो गाइसन लांनाय महा पुरुसु गुरुदेब कालिचरणनि मावलांनाय बाथ्राखौ फोरमायो । दानिया बे गेवलां मेलनि गेजेरजोंनो ककराझार जिला ब्रह्म धोरोम आफादनि आफादगिरि मुश्री अमरेन्द्र बसुमतारी ब्रह्म बाबाया प्रसार संसतनि दावबायारि आलासि बाबामोनखौ गांफा गंफा फालिजों सिनायथि लाहोयो आरो धुति , गामसा गेनजिजों बिदाय होयो । बिदाय मेलनि समाव बाबा अमरेन्द्र ब्रह्मया बिबुंसायाव बुङोदि थांनाय सेप्तेम्बर दाननि 9 तारिखनिफ्राय अक्टबर 4 तारिख सिम दुलाराय ब्रह्म धोरोम परिसालना आफादनि बिथोन बादियै दुलाराय ब्रह्म धोरोम प्रसार संसतनि दावबायारि बाबामोनहा ब्रह्म धोरोम खौ गोहोमसिन खालामनो थाखाय जाइ दावबायारि बाबामोनहा सोरखिनो हादों बिब्दिनो जाहाथे ब्रह्म धोरोमनि खामानिखौ मावलांनायाव अरायबो देरहासार जाथों होननौ आरो दुलाराय आसामयाव प्रसार संसतनि दावबाय जेननाइया दुलाराय ब्रह्म धोरोम सिबियारि सुबुंफोरनि गेजेराव जारिमिन जानानै थाबाय होननानै ककराझार जिला ब्रह्म धोरोम आफादनि आफादगिरि बाबा अमरेन्द्र ब्रह्मआ बिबुंसारदों । प्रसार संसतनि बिदायजों लोगोसे गेवलां मेलखौ दैदेननाय आफादगिरि बाबा मानिक कुमार ब्रह्मआ गासिबो आलासिखौ मान बावनानै गेवलां मेलखौ एसेयावनो फोजोबो ।