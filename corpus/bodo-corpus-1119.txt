बाथौ फुजायाव दौरिनि गोनां जायो आरो दौरिनि हाबाफ्रा जाहाथे मोनसे रोखोमनिनो जायो बेनि गोनांथिखौ नोजोराव लाखिनानै ABRUआ दौरि ट्रेनिंनि सेमिनारनि राहा खालामो । थांनाय मे दाननि 15 आरो 16 इंयाव टंलानि बाताबारियाव गिबि सेमिनार जानानै थाङो । बे सेमिनारयाव ग'साइगाव जिल्लानि फ्राय फारियै मुस्रि तरनीकान्त बसुमतारी , बिष्टिराम इस्लारी , देबेन्द्र बसुमतारी , दनेन्द्र मोसाहारि आरो लादुरा नार्जारीखौ दौरि ट्रेनिं लानो थान्दै हिसाबै दैथाइ हरनाय जायो । आथिखालाव बिथांमोनानो दौरिनि हाबाखौ मावगासिनो दं । बे दौरि सोलोंथायनि खुंगा 2थि जथुम्माखौ ग'साइगाव जिल्ला आफादनि 2थि जथुम्माजों सुरजाबनान थांनाय 1 आरो 2 नबेम्बर 2003 इं माइथाइयाव दावयागुरि गामियाव खुंनाय जादों । बे जथुम्मा खुंनायाव ग'साइगाव जिल्ला ABRUआ गोबां हाबा मावनांदों आरो रां बो बाहायनांदों । ग'साइगाव जिल्ला आफादनि बे 2थि जथुमायाव गोदान मावफुं आफाद दानाय जायो । बेयाव सिगांनि आफादगिरि नेहाथरि आरो बोसोनगिरिफोर आरो मावथि सोद्रोमाफोरखौ गोदान मावफुं आफादआव दोन्नानै बेयाव मुस्रि खनीन्द्र नार्जारी , चरण नार्जारी , प्रताप बसुमतारीखौ अरगेनाइजिं नेहाथारि आरो सरज बसुमतारी , फाथुराम बसुमातारी , बिजय अवारि , सार'दा प्रसाद बसुमातारी , रुदीप बसुमातारी रमेश बसुमातारी आरो मोनफ्रोमबो गामिनि गावबुराफोरखौ सोद्रोमा लानाय जायो । थांनाय 6 , 7 एफ्रिलनि 2001 इं माइथायाव 8थि खुंगा तिक्रिकिल्ला गार ' हिलस ( मेघालय ) आव जानाय आब्रुनि सावरायमा याव बाहागो लाहैनाय जादोंमोन । बुंनो गोनां दि जिला बाथौ आफादया 2000 इंनि मार्स एफ्रिल दानाय ' सुरभि'नि थाखाय बाथौ हारिमुनि सि . दि . रिल खालामनान लांनो फैनायाव गोबां बिबान लानानै हाबा मावनांदों । मुम्बाइनिफ्राय फैनाय गुनजन हाज'रिका आरो हराजसिक मोना बाङाइयै ब्लाबो 15 आयदानि सायाव सुटिं खालामनान बर'नि ढुंखा हाबा , जौ बानायनाय , इन्दि सि दानाय , बिसार खुंनाय , सावरि जानाय , अगर बाद , गाब बानायनाय , हाग्रा बंग्रानि फ्राय मुलि दिहुनाय , खेराइनाय बाइदि लानान थाङो । बे हाबाफारियाव आफादनिफ्राय गोबां रां बाहायनांदोंमोन । थांनाय 2000 इं माइथायनि जोबथा दानाव आफादनि ओंखाम संग्रा न ' आरो खिग्रा नखौ राइजो राजाफोरनि रां खेन्दा आरो मुवाफोर जेरै दंफां थिं बाइदिजों लुफुंनाय जायो । बिनि उनावनो राइजोफ़ोरनिफ्राय इथा , सिमेन्ट , अन्थाइ - बाला मदद मोन्नानै सानजा फारसिंनि फाखखा इनजुरखौ लुनाय जायो । मख'नो गोनांदि आफादगिरि परमेश्वर ब्रह्म आरो नेहाथारि गुणेश्वर मोसाहारीया बिफाफोरनि मुङै फारियै 110 , 000 / - रोजा आरो 12 , 00 / - रोजा रां होदों । बे इनजुराव बिफाफोरनि मुङ लिरनाय जागोन । बिनि उनाव थानसालिखौ लुनो थाखाय 2001 इं माइथाइनि 30 दिसेम्बर खालि लटारि होनाय जायो । बे लटारिनिफ्राय मोन्नाय 60 रोजा रांनि आदाबिघा हा बायनाय जायो । 22 - 2 - 2002 इं माइथायाव मिरु ABRU नि बिथोन बादियै गाजा गोमजायै बाथौ सान फालिनाय जायो आरो बै सान खालिनो बाथौ थानसालि ( आर'ज ) न'खौ गाइसन्नाय जायो । ओंखाम संग्रा आरो थानसालि लुनो सोरखारनिफ्राय 40 , 000 रोजा रां मोनदोंमोन । नाथाय बिनि गेजेराव 30 , 000 रांल ' मोन्नाय जादों । रायखांनो गोनांदि जोंनि माखासे मावथिफोरनि नाजानायाव गोनाङै खनीन्द्र नार्जारीनि नाजाथावनाय आरो बिष्णु मेधी हाज'वारिनि सिं सिं हमनैायाव बाथौ हरिमुनि मुङै