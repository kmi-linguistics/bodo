लानानै । जुलिआस सिजारनि उनाव अगष्टान होन्नाया खृष्टगिबि 31 बोसोरनिफ्राय खिष्टउन 14 बोसोरसिम राज्यो खुदोंमोन । बे मुगाखौ रमनि " सना मुगा " होन्नानै बुंनाय जायोमोन । बिनि उनाव क्लदिआस , नेर' , टितास , त्राजन , हाद्रिआन आरो मारकास अरेलियास मोनबादि राजाफोरनि आखायाव रमनि गौरबा गोग्लैलाङो । 
 गोजौआव माखासे पुराना सभ्यतानि सोमोन्दै मखनाय जादों । गोजौअाव बे सभय्तानि सोमोन्दै बुंफ्लंनाय जायाखै , मखनायल जादों । मानोना बर'नि हारि , बर'नि जारिमिन एबा बर'नि सभ्यतानि सोमोन्दै मिथिनाया बेफोरनि जोबोद गोनांथि दङ । बे समसिन भारतनि सिन्दु सभय्ता आरो पिकिं सभ्यताखौ मखनाय जायाखै । मानोना बे मोन्नै सभ्यताजों बर' हारिनि थै , बर ' हारिनि आखु - आसार , बर' हारिनि जारिमिन , बर' हारिनि गोनांथि , बर' हारिनि दावआरि ( Travel or Movement ) बर' हारिनि हारामु आरो बर ' हारिनि खाफाला ( Luck ) हाबफाना एबा नांफाना दङ । 
 मोनसे बाथ्राखौ बुहुमनि बइबो गनायोदि गासिबो मानषि हारि एबा सुबुंहारिया सानसे समाव आफ्रिकाआवनो बेरखांन्दोमोन एबा उजिजेनदोंमोन होन्नानै । आफ्रिाकानिफ्रायनो बुहुमनि गुबुन गुबुन देश एबा महादेशफ्राव गोसारहैनाय जायो । सानसे समाव बर'फ्राबो मोनसे रेसमोन । बे रेसनि मुंखौ दिनै रावबो मिथिआ । मंगलीय होन्नाय शोदोबआ जेबो ओंथि गैया । मानोना जों ब'रफ्रा कुनु मुगायावनो मंगलीया हादोदनिफ्राय भारताव फैआखै । बर'नि रेसासो भारतनिफ्राय मोनथाम दिशाजों - साहा , सान्जाहा आरो खोलाथिंजाय गोसारना थाङो । जोंखौ मंगलीय होन्नाया सानसे समाव ' साना बुहुमनि सोरगिदिं गिदिङो' होन्नायनि समान । जोंनि बे बर'नि गुबै रेसखौ दोनखोमानानै भारतनि लिरगिरिफ्रा गावसोरबो मुखा गान्दों आरो जोंखौबो माबा माबि मुखा गानहोनानै थगाय - थसि खेलां गेलेदों । बर ' हारिनि समस्त गुबैथिखौ दोनखोमानाय जादों , अवग्या खालामनाय जादों अारो गोसो होयै जादों । गोजौवाव मोनसे बुंथिनायाव बर' रेसनि दालाय - दासा ओंखारनाय माखासे हारिफोरनि बाथ्रा सिंनिफ्राय दावखोनानै बुंनाय जादों । दानिया गोजौनिफ्राय दावक्लायनानै बुंनाय जानोसै - 
 आमेरिकायाव " हउग " ( HUGO ) होन्नाय मोनसे हान्जा ( Organization ) दङ । बिसोरनि मावनाय हाबाफ्रानो जाबाय बुहुमति खना - खनला थानाय बाइदिसिना हारिफ्रा मा रेसाव गोग्लैयो , बबेनिफ्राय - बाहा बाहा सौहैआ बेफोरखौ आनजात खालामनानै दिहुन्नाय आरो फोसावनाय । सानसे समाव बे हान्जाया सिंगापुराव मितिं खुंनानै फोसावयोदि जोनि बे रेसा एसिआिनि "खोला -सान्जा ओनसोलाव दिनैनिफ्राय 60000