बोसोन बिथां बाबाया गावनि लिरनाय गेजेरजो होलांदोंमोन । हार्सोनि रावफोरखौ बर'आव दानस्लायोब्ला आसिलाल बाबानि बिहोमाया बर ' राव थुनलाइयाव एरदेरगोन । 
 बेबादिनो माखासे गेदेमा बिथांमोनहा जाय जेरै हागौ लिरनानै बर ' राव आरो हारिखौ खौसे लाखिनायजों लोगोसे गुगा लांनो नागिरनाय दोहौखौ होबथानो थाखाय नाजानाय नुनो मोनो । बिथांमोननि मादाव मिथिमोन्नाय बादिब्ला – भालकुजुलि गामिनि गुनेन्द्र बसुमतारीया 1920 मायथाइनि उन बाहागोफ्राव लिरदोंमोन - 
क ) बर'नि बाथौ धोरोम लाइजाम , 
ख ) अम थतसत ( गोदो ) , 
ग ) बर ' माथो सोलोंनाय बिजाब , 
घ ) गबिन्द राजा ( फावथाइ ) 
बिथांनिनो फिसाज्ला भुपेन्द्र बसुमतारीयाबो 1930 मायथाइनि गेजेरफ्राव लिरदोंमोन – 
क ) आसामआव तिब्बत बर्मनि राव फोलेर , 
ख ) बर ' हारिनि सोमोन्दै फंसे , 
ग ) खामानि , 
घ ) हारिनि जारिमिन आरो हारिनि थुनलाइ । 
 दरंगिरि सेसापानि गामिनि कमलेश्वर बसुमतारीया 1940 मायथाइनि जिथाइ बाहागोआव लिरदोंमोन बिहुलाबाली थुनफावथाइ । बेनि उनाव दुधनै खारा गामिनि अनिराम बसुमतारीया 1950 निफ्राय 1980 मायथाइनि गेजेराव गांस्निसो मेथाइ - आरो फावथाइ लिरदों । 
बेफोर जाबाय - 
क ) बर ' मेथाइ – 1955 मायथाइ 
ख ) मेथाइ – 1957 मायथाइ 
ग ) बानजोहोलाव – 1958 मायथाइ ( फावथाइ ) 
घ ) गाम्बारि सिख्ला – 1958 मायथाइ , ( फावथाइ ) 
ड ) राजा ग'बिन्द – 1958 मायथाइ , ( फावथाइ ) 
च ) बारहुंखा - 1973 मायथाइ ( फावथाइ ) 
छ ) बान्था – 1976 मायथाइ , ( बालाबगासेनि फावथाइ ) रामेश्वर बर ' बिथाङाबो लिरदों – 
क ) बर ' बिसारनि आयेन , सुजुफिन्दों 1972 मायथाइयाव , 
ख ) सिंनि जिउ , 
ग ) बाथौ तत्व , अधर सरजनि खन्थाइ अखसरज खाख्लारीनि 'लिरलांगोन बारहुंखानि खबां' । बिथां गेदेमा हरेश्वर बसुमतारीयाबो लिरनाय गेजेरजों बिमाराव सिबिनायखौ नागाराखै । बिथाङा दाहालागै लिरदों - 
क ) सानथावस्रि , 
ख ) आबादनि सायाव सावरायनाय , 
ग ) थैजों दाफबनाय उदांस्रि , 
घ ) भागवति देबि तिर्थस्थान , 
ङ ) खेराइयारि सानजारि , आरो गोबां । 
 बेदिनो सोलोंथाइयाव गोरों आरो दक्षिण ग'वालपारा बर ' बारदलनि आगु आफादगिरि बिथां महत हाज'वारिया शिव , बाथौनि सानथौ आरो जारिमिनारि लिरबिदांफोर लिरना गालाङो । बिथांनिनो बिसि हरेश्वरी हाज'वारियाबो हार्सा रावाव लिरनाय हुदा दङ' । 
 बेबादिनो आथिखालाव लिरनाय सर ' खालामनाय नुनो मोनो – नगेन बर' , सतीश दैमारि , देबेन कसारि , गपेन बसुमतारी , भुपेन दैमारि , रमनि खाखलारि , रमा कान्त खाखलारि , गलक ब्रह्म पाटगिरि , सिद्धिनाथ दैमारि , भुपेन्द्र नारायन बसुमतारी , आरो मख'जाजोबै गोबां । 
 बेबायदिनो इं 1912 मायथाइनिफ्रायनो दिखंखोलारि बर'फ्रा जेरै हागौ एरै जायखि जाया हेंथा आरो जेना नेवसिनानैब्लाबो बर ' रावजों लिरनानै हारिखौ रैखाथि आरो सांग्रांथि खालामनाय गोथार सानस्रिजों बर ' राव थुनलाइयाव अराय मख'जाथाव लदब आरो दामबा बिहोमा होलांदों । 