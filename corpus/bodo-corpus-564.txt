बर'फोरनि गथ ' जोनोम जानाया जोबोर बेसेन गोसा जायाखै होमब्ला । बिब्दि थासारिया गासैनिबो जिउआव जायोब्ला बर'फोरनि न'खरनि रांखान्थिया माब्रै जौगागोन ? 
 गुबुन सियान हारिफोरनि गेजेराव बे जेंनाया दाबो नुजायाखै । मुस्लिम , सान्ताल , आदिबासि , नेपालिफोरनि गेजेराव बे जेंनाखौ दाबो नुनो मोनाखै , मानोना बिथांमोनहा डक्टर आरो हस्पितालजों जेबो सोमोन्दो लाखिखाया । बिनिखायनो बिसीरो दाबो सा 10 हालागै गथ ' फिसा खांगासिनो दङ' । सासे सानै सोरबाया सोमोन्दो लाखिब्लाबो बिसोरनिफ्राय डक्टर आरो नार्सिं हमनि बिगोमाफ्रा रां बोख्लनो हानायनि जेबो राहा गैयैयाव caesarian खालाम होनो थुलुंगा होनाय जाया । 
 मुस्लिम हारिया न'खर बिथांखिखौ मानियाखै होनना गोबां बाथ्रा ओंखारो । गोबां समाव गनाय होनो खावलायनाय जायो । जुदि मुस्लिमफ्रा गथ ' सानैनि बारा जोनोम होयोब्ला साजा मोन्थावना मोनसे दाय जानांगौ आरो बिसीरनि रेसन , साख्रि आरो सोलोंथायनि सुबिधाफोरखौ गोथे होनांगौ । बै खान्थि बिथोनफोरखौ मानियैनि थाखाय सरकारआ जेबोखौनो खालामनो हTयाखै माथो ? बिथांमोनहा माब्लाबाबो गनायनाय नङा । आसाम आरो भारतआव मुस्लिम सुबुं अनजिमा बांहोना गावसिनि हादर एबा रायजो खालामनो हायागौमानि बिसोरो माब्लाबाबो जिरायनाय नङा । बियो बिसोरनि गोसोआव फिनानै दोननाय थांखि । आरो बेखौ जाफुंहोनो बिसोरनो बारा गोलाव सम लानाय नंलिया । दाखालि बावैसो 2011 माइथायनि धोरोमखौ बिथा खालामना फोसावनाय सुबुं सानखोनि फिथायखौ आरोबाव खेबसे नोजोर होबावदो । भारतानाङै मुस्लिमफोरनि जोनोमनि जौखोन्दोआ 0 . 7 बांदों , फारसेथिं हिन्दुफोरनि जोनोम जौखोन्दोआ 0 . 8 खमायदों । गोदोनि फोसावनाय खारि ( Data ) बायदिब्ला भारतनाङै मुस्लिमफोरनि अनजिमाया 1 / 3 % जानानै दङ । नोजोर होनो गोनांदि आसामाव बिनि सावगारिया आलादासिन आरो जोबोद गिथाव बाथाव । फोरमायनाय जTदोंदि आसामावनो मुस्लिमफोरनि अनजिमाया बांसिनदों आरो बिनि जौखोन्दोआ 34 . 2 जाफैबाय । मायथाय 2001नि डाटानि फोरमायनाय बायदिब्ला आसामनि सुबुं अनजिमाया 2 , 66 , 55 , 528 सा मोन , आरो बे सुबुं अनजिमाया हादरनि गासै सुबुं अनजिमाजों 2 . 58 त्न सरजाबफादों आरो दा बियो 2011 माइथायसिमहालागै 17 . 07 % बांदेरदों । बे बारायनायनि उनाव मुस्लिमफोरनि सुबुं अनजिमाया रायजोआव 34 .2 % जाफैबाय । फोरमायबावदोंदि 2001 माइथायाव