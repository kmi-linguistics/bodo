लावदाव : औ , थुदोलै होख'दिनि । एै जावलीया नों दिनैनिफ्राइ जों जों गेलेनोबो मोनला । खरथा : नों बे मिलामिल फोथाराव मोसौ गुमनो मोनला जाउलिया । हाग्रामानि फिसा नों , हाग्रामाआव हार्सिं गुमहै दिनैनिफ्राइ । गेरेमा : ऐ , दे होख'दो मोसौआ माबार । बिजों गुमदेरब्ला जोंनि मोसौआसो गांसो जाया जाया जायो । फैदोलै माबार । लावदाब + खरथा : थुदोलै थुदो । [ बिसोर साथामबो गाव - गावनि लावथि , साथाखौ लाना हाबलाङो । एसे गोजान मोनहैब्ला ( सिङाव ) बिसोर जाउलियाखौ जंखायहरो । सिंनिफ्राइ रिंखांफैयो । ] गेरेमा : ऐ हाग्रामा फिसा । खरथा : ऐ मोदाइनि फिसा । लावदाब : ऐ जाउलियाबारिनि जांउलिया गथ' । [ जावजेङा रागाजों मा खालामगोन मा मागोन जायो । बियो बिसोर खोनाजासे बुंहरो ] जावजें : खोनासं बिदिब्ला नोंसोरबो । अांनि आइ आफाआ जाइआनो जाथों - आंखौ नोंसोर दिनैनिफ्राइ दाजंखाय । नङाब्ला साफा साफा गोद्नायाव हमनानै मस्रायगोन अां नोंसोरखौ । बेखौ मिथिखा । [ बियो खोदोम बिफां सिङाव जिरायहैयो । गोजानाव नायहरना माबा सानहाब्बाय थायो । गेरेमा लावदाबमोन बुंनाय बाथ्राआ बिनि खोमायाव रिंखांफैबाय थायो । एसे जानगाराव बिलो , दैसा सेर सेर दाउब' , हांसो सिलारि बिरफुंदों । बियो रैसुमै देंखो हगारना सिफुं दामो । उनाव बेखौनो मेथाइ रोजाबो । ] मेथाय : [ बे समावनो बोराइ बाथौआ सासे बोराइ मानसिनि महर लाना जावजेंनि खाथिआव नुजाथियो आरो बुङो । ] बोराइ मानसि : फिसा जाउलीया । फै , बे मिलामिल दैसायाव दुगैनि सानैजों । अां नोंनो बेव माखासे गोनां बाथ्रा खिन्थागोन । [ जावजेंआ जेबो बुङा जासे बोराइनि उन उन थाङो । बोराइआ जावजेंखौ बामना बिखासे दैयाव लांना जावजेंनि बिखायाव मोनबा गोसो जालिया थाबसि सोना होयो आरो बिखुङाव त्रिशूलनि साब बुना बुङो । ]