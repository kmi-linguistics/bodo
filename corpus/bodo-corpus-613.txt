आरो सिबिनायनि सुदेम बारा बारगोन आरो नखराव गोजोन फैगोन बेखौ मावफुंनो थाखाय नोंनि गोसआ जानांगोन दोहोरोम सिबिलुसा आरो समाजाव सहायसुलि । 
 जोंनि बर' नखराव बिजावजालि बुरजा थायो । बर' समाजाव जइन्ट फेमिलि खान्थिया दाबो दं । नाथाय बे नखराव जेब्ला बयबो हिन्जावफोरा गावबा गावनि फिसाफोरनि सार्थखौल ' नायो थांमहिनबा गावनि फिसाफोरखौल ' अनो - ना , बेदर , गायखेर , फिथाय सामथाय होनायाव मायगाब जुजाय खालामो अब्लानो बे नखराव दावराव दावसिया जायो । गुबुन जालायलायनाय जायो । नाथाय गोगो नखराव बेफोर बादि बारहावाया थाया । थानो मोना । बे बेलायाव अायजोफोरनि बिबानानो गुबै आरो मैखोम । बोथोर - बादालि ( Time & situation ) खौ नायनानै बेबायदि गुलाय गुजाय नखरखौ मोजाङाव लाबोनायनि सोलोआ बे नखरनि आयजोफारनाव थायोब्ला बे नखरा गोगो जागोन । नांगौ खालि नाजानाय आरो सहायनाय । 
 जौ फाग्ला फिसायखौ एबा जौनि फुख्रि बायदि नखरखौबो सोदांनानै फोसाबनानै , गाग्गो खालामनो हायो । नाथाय आयजो समाजनि , गामि समाजनि बान्दोआ गोरा जानांगोन । 
 फोरायसालिनि राङिखौ फोरोंगुरुआ जेरै रोंहोथारनो नाजायो , नाजानांगौ थिक बिब्दिनो आयजोफोरनि बिबानाबो , गोजोन गैयि नखराव गोजोन लाबोनो नाजानाय आरो अनलायनायनि बान्दोजों खाथुमनाय , बोनथुमनाय जानांगौ । 
 नोंथांमोना जानांगोन सानसुमै , टेलेन्ट , सहायसुलि । दिनैनि बे सावरायनायाव गुबैयै अां बांसिनै बिमा होन्नानै मख'नाय जादों - मानोना आयजो माहारिया बिमा माहारि । दिनैनि सिख्लाया गामोननि बिमा जाहैगोन । अब्ला बे एखे बिबानखौनो बिबो रुजुननांगोन । 
 नखर गंसेखौ गोगो गोथार खालामनो थाखाय नांगौ गासै आयजोनि समान नोजोर , रावखौबो लामा नायि एबा रिहा नारलायि । नों सं , अां सं , आंल ' बांसिन मावो गुबुना मावथ्रा बिनिखायनो बे खामानिखौ बियो मावथों ओरै सान्नाया थानो नाङा । आलासि दुमसि फैब्लानो आंनि दावखौल ' जायो आमुखिनि खौबा जाया , खरसखौबो आंल ' खालामो गुबुना खालामा बिब्दि सान्नाया थानो नाङा । 
 खोथा बाथ्रा , रांखावरि बायदिसिनानि बेलायाव थगायलायनाय एबा फोलायि , सिखमायि - लाखोमायि आखुआ थांनागौ । रांखावरि सामलायनाय , माय मायरं एबा लोखिखौ सामलायनाय गुन थानाया मोजां । 
 अायजो नोंथांमोन गोजौअTव सावरायबोनाय बायदियै मावलांनो बायाब्लानो नखर गंसेआ गोगो आरो गोथार जागोन अयं सानो । आरो जाय बिथाङा बेफोर बिबानखौ थिखांनानै मावफुलांनो हागोन अब्लानो बिथांखौ "न'नि मायदां " बुंनाय जागोन ।