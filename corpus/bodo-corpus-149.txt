नेरसोनथियारि ( symbolic ) खन्थाइगिरि ब्रजेन्द्र कुमार ब्रह्मनि 'सानमोखाङारि बिबार जानानै' मुंनि खन्थाइ बिजाबनि फारि नं 31 याव जायगा मोन्नाय खन्थाइनि गेजेरजोंबो सुबुं फुंखानि खोन्दो सावगारि बेरखांनाय नुनो मोनो । बर'फोरनि खेराय मोसानायनि गाहाय दामग्रा आगजुवा जादों खाम आरो गरंबा सिफुं । नाथाय आथिखाल गरंबा सिफुङा गरस्नि महर मोनबाय , खामनि जाइगायाव तबला - बंकनि सोदोबा जायगा लाबाय । जायनि थाखाय अजाया मोन्थोर रायनायाव सौथुनाङो । गुबुन फारसे जाराफाग्लायाबो खेरायसालियाव खबाम गोमानाङो । गुबैयै बे खन्थाइनि गेजेरजों बर'फोरनि गेजेराव गोदान दामग्रा देग्रा आगजुवा माबादि जायगा मोनफैखो बेनि गुमुर होदों । बेनो खन्थायाव बेरखांदों ओरै - 
 " गरंबा सिफुआ गरंस्नि जाबाय
 तबला - बंक'नि सोदोब खामआव । " 
 फोजोबनाय : – गोजौआव सावरायनाय खन्थाइफोरनि गेजेरजों सुबुंनि गेजेराव मोनसे आथालनिफ्राय मोनसे आथालसिम खुगा खुगा बोहैबोनाय रावना रावनि , सन्द्र'मालि खोथिया बुंदां , सान्दो बावदिया , आरो जारा फाग्लानि खुगा सल'नि गुमुर मोन्नो हायो । बेनि अनगायैबो गथ ' बुरखायनाय मेथाइ आरो फानफेवालि दावखौ लानानै सुबुं फोथायनायफोरनि खोन्दो सावगारिखौबो मोन्नो हायो । बेफोर थारै जोंनि गेजेराव माब्ला जोनोम मोन्नाय बेखौ जों मिथिस'वा । बेफोर सुबुं फुंखाफोरा खन्थाइगिरिफोरनि सान्नाय हनाय फोरमायनायाव हासार ज'गायना होनो हादों । गोजाम सान्नाय हनाय एबा सुबुं फुंखाफोरनि गेजेरजोंबोदि गोदान सान्नाय हनाय आरो गोदान मोन्दांथिफोरखौ फोरमायनो हायो । बेनि