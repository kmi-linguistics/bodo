मुसलिम लीगखौ 1906 इं माइथायाव टाकायाव दानाय जादोंमोन । बे मुसलिम लीग दानाय समनिफ्रायनो गोबांथार आयेननि बेरेखा सुबुंफ्रा दानि बांग्लादेश ओनसोलनिफ्राय सा सानजा भारतआव आन्थोर ज'यै हाबफैदों । Grow more Food Campaign नि थाखाय 1916 - 1937 इं माइथायाव म'हम्द साहदुल्लाया आसामनि गिबि मन्थ्रि जानाय समाव सानजा पाकिस्तान ओनसोलनिफ्राय गोबां आबाद मावग्रा मुसलिम सुबुंफोरखौ लाबोनानै आसामाव दोनफैदोंमोन । नाथाय उनाव Growing more food campaign आ Growing more Muslim campaign सो जायासै । 
 1947 इं माइथायाव जेब्ला भारत हादोरखौ हिन्दुस्तान - पाकिस्तान बोखावनाय जायो अब्ला पाकिस्ताननिफ्राय गोबां सुबुंफ्रा दानि सोनाब बेंगल , आसाम आरो त्रिपुरा हादरसाफ्राव सिमा बारनानै खारबोनानै थिथामि खालामफैदोंमोन । जेब्ला पाकिस्ताननि आर्मीफ्रा सानजा पाकिस्ताननि मुसलिमफोरखौ अत्यासार खालामो बे समावबो गोबां मुसलिम सुबुंफ्रा सिमाबारनानै भारतआव खारबोदोंमोन । 1971 इं माइथायाव जेब्ला भारतनि हेफाजाब लानानै बांग्लादेशखौ पाकिस्ताननि आखायनिफ्राय उदां खालामो अब्ला बे ओनसोलाव रांखान्थि , समाजखान्थि आरो अरायथा गोजोन थासारि गुस्लायनाय फैसिगोन होन्नानै मिजिं थिदोंमोन । नाथाय अब्लाबो सा सान्जा भारतआव हिन्दु - मुसलिम आयेननि बेरेखायै हाबफैनाया आन्थोर जयाखै । सा सानजा भारतनि हादोरसाफोरजों बांग्लादेशहा 1877 Km हारिमायारि सिमा दं । बिनि गेजेराव 833 km सु गोनां सोरनि जेवरा गिजि गब्लं बेरा होनाय दं । बे गिजि गब्लं बेराखौ खाबु बाहायनानैनो दासिमबो बांग्लादेशनिफ्राय आसामाव आयेननि बेरेखा सुबुं हाबफैनाय , सिखाव दाखाति खालामनाय जाथायफ्रा बाङाइ जायाखै ।