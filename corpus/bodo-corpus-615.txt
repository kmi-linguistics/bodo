आरोबाव जों सोरजि गिरिनि बुहुम सोरजिनायनि सायाव फंनैसो फोरमायथिनो गोनां जागोन । जों बयबो मिथिगौ दि , दावदैनिफ्रायसो जिउ ( फिसा ) अजियो । बिनिखायनो इसोरा बुहुमखौ दाखांनायि उनाव दावदै दैनै सोरजिग्रोदों । बेसेबांबा गोबाव गफायनायनि उनावबो जेबो जाथारै नुनायलाय दैसे दावदैखौ सेफायनानै नायनायाव नुबायदि दावदैआव एसे जिबख्रिनि महर जाहांबायमोन । जिबख्रिनि महरखौ नुनानै बुहुम बिखायाव सारलाबायनानै होनायसै । बै जिबख्रिफोरनिफ्राय उजिनाय फोलेरफोरखौनो मोदाय - मोदायजो महरै बुहुमनि सुबुंफोरा फुजियो । नाथाय बे दावदैनिफ्राय जिउ मोननाय अनजिमाया 33 ( थामजिथाम ) कौटि ल' जानायसै । बि लेखायैनो मोदाय - मोदायजो फोरनि अनजिमाया 33 कौटिल' । गुबुन दैसे दावदैखौ गफायहोथारनानैसो ओंखारहीनाय जिबख्रि फोरा नाथाय जेबो मोनसे थि अनजिमा गैया । बे अनजिमा गैयै जिबख्रि फोरानो बुहुमनि जिब - जुनात , एमफौ - एनलाफोरनी होननानै फोथायो । गोजौअाव मुखनाय बै 33 कौटि मोदाय - मोदायजो फोरखौनो सुबुंफोरा फुजा एबा फोरबो महरै फुजियो । गासै 18 ( जिदाइन ) बिफानाव बाहागो राननानै मोनफ्रोमबो बिफानाव साफा - साफा बिगोमा महरै बिबान होनानै ब्रहमखौ सामलायनाय खामानि या जेबो गुलाय - गुजाय गैया जासे दासिम आब्रुथियै सोलिबोबाय थादों । बे 18 ( जिदाइन ) बाहागोनिनो " माइनाव'' एबा लोक्षि मोदायजोअाबो मोनसे मैखोम बाहागो । " माइनाव'' सोदोब बर सुबुं फोरनि गेजेराव बाहायनाय सोदोब । माइनाव एबा लोक्षि मोदायजो फुजिनायनि ओंथिआनो जाबाय दोहोन - दौलत , माय - मायरं गासैबो रोखोम फालांगि बिफाननि बिगोमा जानायानो बिथांखौ बोसोरनि मोन से थि समाव फुजिनानै बैफोर गासैबो सम्पतिखौ मोननो हास्तायनाय । बिनिनो फोरबोखौ बुहुमनि गोबां माहारिनि सुबुंफोरा बोसोरनि काति दाननि पुर्णिमा अखाफोराव बे लोक्षि फुजाखौ फालियो । सास्त्रआव ओरै बुंनाय दङ - " बाणिज्ये बसते लक्ष्मी " बिनि ओंथिआ जादों ओरैबादि - फालांगि एबा बेफाराव लोक्षिआ साफियो । बेफोर फोथायनायखौ बिथा खालामनानैनो मोदाय दावदायफोर खौ फुजा होनाय फोरबोआ दासिमबो सोलिबोगासिनो दङ आरो इयुनावबो बे बादिनो सोलिलांबाय थागोन । नाथाय बिफोरखौ गोथौयै नोजोर बोयोबोला नुनो मोनोदि गोदोनि आरो दानि गोनोखोआरि आरो आरोंदायनि मुगायाव गोबां फारागथि नुहरो । गोदो गोदायनि समाव गोबां सुबुं फोरनियाव इसोर एबा मोदायफोरनि सायाव फोथायनायखौ रोखायै हमदांनो हायोमोन । मानोना बै समाव सुबुं समाजाव गोरोबलायनाय आरो फोथायनायनि गेजेरजों बयनोबो