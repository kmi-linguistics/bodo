जाबाय । जेराव थाङो बेयावनो दानथारु सानजाबाय । कक्राझारनि मुं खोनाब्लानो बायजनि खायफाबा संखिग्रा जाबाय । सोरबाबा बुंबायसै क'क्राझारआ सा - सानजहा भारतनि दाबसे गिलु बालु जायगा । नोंसोर माब्रै थायो ? उदांस्रि सोमावसारनायाव बर'फोरा हाजार हाजार जिउ गारबै । उदांस्रिनि नामै बर'फोरा हाथियार हमदोंमोन । नाथाय गोख्रों सोलोगोरा खुंगिरिफोरा गावसोरनि डिभाइद एन्द रुल मोन्टोरजों गावनि अस्त्रखौ गावनियावनो खोक्लै हरफिनबाय । गावनि गुलिजों सयं गावनो सिखार जानांबाय । बर'फोरा हारिमु लाखिनो थाखाय जौ लोंनो थांनायाव जौजों लोंजाफिनबाय , जौजोंनो जिनाहारि खालाम जाबाय , हारि रैखाथि होनायनि जुनै आखायाव हाथियार दैबाय बेबो गाहायाव गोलैनानै फुथिना गुलिया गावनि आथिंआव नांना बेंबुरा जाबाय । 
 बन्द हरथालाबो बर'फोरखौ जेरैबो लामा गोथेबाय सुलुंखौ खुरथे जोबबाय । क'कराझाराव बन्दाआ मोनसे सेलेन्स , खमफेटिसन , गुबै खामानि एबा हारिमु जाबाय । बेवहाय खायफाया बन्द' होआबा उदैयानो बुंआ , खायफाया बन्द फालियाबा थांनानै थानो हाया । बन्दआ दुन्थ्रायनाय फोरमायनायनि मोनसे राजखन्थिआरि आदब । बेखौ जोंनी हारिनि बिफा महात्मा गान्दियानो फोरोंलांदों । बेखौनो फालिबाय थायाब्ला जोंहा