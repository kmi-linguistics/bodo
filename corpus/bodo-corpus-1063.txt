रोजा रोजा मुगानि सिगांनिफ्रायनो बाथौ दोहोरोमआ बर'फोरनि अांगो दोहोरोम महरै गनाइथि मोनबोदों । थामहिनबा बाथौ दोहोरोमानो बर'फोरनि अांगो दोहोरोम । बे दोहोरोमआ बर'फोरनि सोलिबोनाय दोहोरोम ( Traditional religion ) महरै जाइगा मोनबोदों । जारिमिना मोनदांस'हायि समनिफ्राइनो बर'फोरआ बाथौ दोहोरोमनि आसारखान्थि , नेमखान्थि , दोहोरोमखान्थि , बोसोनखान्थि फालिना राइजो जाबोदों आलो - गोजोन , रजुरुमु आरो ग्रें - ग्रेङै , बेसेबा गोजाम बे दोहोरोमनि आसार , नेमखान्थि , बोसोनखान्थिआ दोरोदनानै फाख्रा - सिख्रा , बेले - बेजे , आलाइजाब्रे जानायनि जाहोनाव गोबां बाथौआरिआ बे अांगो दोहोरोमखौ नागारना गुबुन दोहोरोमाव बारस्लाइनायनि गोबां जाहोनफोर दं । बेफोर जाहोनखौ गाहायाव सुद'यै सावराइनाय जाबाय । 1 ) गोजाम नेमखान्थिफोरखी हमथाबना थानाय : सिगाङावनो बुंबोनाय जादोंदि बाथौ दोहोरोमआ बेसेबा गोजाम दोहोरोम । बे दोहोरोमनि लिरनाय नेमखान्थि , आसारखान्थि , दोहोरोमखान्थि , बोसोनखान्थि गैयियाव खुगाजों खुगा सोलिबोदों आरो महर गुरस्लाइबोदों । खाइसे नेमखान्थिआ गुरु एबा अजा लानानै गुबुन महर लादों । मिथिस्लाबियाव बाथौ दोहोरोमाव गुबुन दोहोरोमनि मोदाइ - मोदुम , नेमखान्थि , आसार , दोहोरोम खान्थिनि गोहोम गोलैदों । बाराखौ मा