जाबख्रिंखौ लानानै इसे दामनानै मोसानाइनि poss लायो । बिन मुं सोंनायनि उनाव गावनि सिमांनि रंजालीनि सावगारि आखियो । फाव - फेसन दिन्थिनाय समावनो थेबगांआ दा नुफैयो । बियो रागा दिउ - दिउ जोंखाङो आरो मेहेरसिंज़ों बाथ्रा दानथेलायो । बियो रंजालीनि खानायखौ थाब्रोम हमनानै बुङो - आंखौ नों लांनोसो फैदों , फैदों । मेहेरसिंआ रंजालीखौ हमथानानै बुङो - हगार , रंजालीखौ हगार , थेबगां नों , Satan नों Devil . थेबगांआ " अां थारैनो Satan " होन्ना गाव लानाय देगारखौ दिहुनना मेहेरसिंनि बिखायाव खन्थानसो गोबारै सुयो । मेहेरसिंआ हस्रिखावो । रंजालीआ हस्रिखावना गाबो । मेहेरसिंआ उःआः बुङो , थै रना - रनि गयो । थेबगांआ रंजालीखौ बोज्रेत - बोज्रात खालामनानै लाङो । आगसिजों बिखाखौ हमथानानै मेहेरसिंआ बाग्राइ - सिग्राइ गाव एरखांनाय सावगारि फारसेथांनाय नुथाया थारैनो दुखु नांथाव आरो अनथाव जादों । आगदाजों थुलिखौ थोथोर - बोबोर हमनानै सावगारि एरखांनाय , महर एरखांनायाबो फावथायनि थासारि दानायाव गोमजोर आरो दिखार गोनां खालामदों । बेवनो महर एरखांनाया जोबहां समाव जाबख्रिंनि ख्रिं - ख्रब सोदोब रिंखां होनायजों फराइग्रा एबा नाइग्रानि गोसो - गोर्बोखौ सानलावरि मुलुगाव गोजाव होयो । सोदोबा लासै - लासै गोमफिननायनि उनाव मेहेरसिंआ सावगारि एरखांफिन्ना रंजालिनि महर होनायनि थांखिखौ जाफुंसार होदों । सावगारिआ जोबमारनो मेहेरसिंनि देहाया ज्रय सिरियो आरो रंजालीनि सावगारिनि आफांआव ज्रय गोग्लैनानै थायो । जाबख्रिनि सोदोबआ रिखांफिनो । उनाव बे रिंखांनाया लासै - लासैनो गोमाफिनो । आरंनि बिबार आरो महरगिरिनि सिमां खौरांगासे फावथाइखौ रुजुना नायोब्ला गांनैनि गेजेराव एफा - एनै गोरोबनाय नुनो मोनो । अरंनि बिबार आव फावखुंगुर दिलचरन आरो महरगिरिनि सिमांनि मेहेरसिंनि आखल दानायाव फावथाइगिरिआ सानैखौबो , समाइना आरो मिथिंगा लोगोसे आरिमु सिबियारि महर होदों । फार्सेथिं अरंनि बिबारआव सोरजिनाय रैसुमै आरो महरगिरिनि सिमांआव थानाय रंजालीनि आखलखौ बिबार , मिथिंगा आरो समाइनानि आरिमु महर होदों । गुबुन फार्सेथिं राबेन ( अरन बिबार ) आरो थेबगां ( महरगिरिनि सिमां ) नि आखलआ बेफोर आरिमु , समाइना आरो मिथिंगा फोजोबस्रांग्रानि नेर्सोन । गांनै खौरांगासे फावथाइआव सानै हौवा आरो सासे हिन्जावनि आखल दादों फावथाइगिरिआ । बारसे बिबार सिरिनाय ( दिन्थिगासे फावथाइ ) आखलफोर - 1 अरंगोरा दैमारि : मुंदांखा लिरगिरि । बैसोआ 38 / 39 नि गेजेराव । 2 बंक ' गयारि : बिनि लोगो । बैसोआ सानैबो समब्रा । 3 हादुं बसुमतारी : अरंनि पार्सनेल एसिष्टेन । 4 गावदां : हायनारी सिख्ला , अरंखौ बाख्नायो । 5 रिन्दावस्रि : अरं गोरानि बिसि । 24 / 25 बोसोर बैसोनि । 6 बुथुवा : अरंगोरानि दाहोना । गोजौआव दिन्थिनाय आखल सोरजिनाय मनरन्जन लाहारीनि ' बारसे बिबार सिरिनाय ' खौरांगासे फावथाइनि बिथा , आखल आरो थासारिनि गेजेरजों फावथाइगिरिआ अरंगोरा दैमारिनि राइटिं काम रिडिं रुमनि साजायनाय (Setting ) , थुनलाइ सोरजिनायनि थासारि दानाय , हादुंनि हेफाजाब होनाय फावै बायदि