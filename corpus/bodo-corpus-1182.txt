मोनसारु : नाफाम , जमिदार साहाब । जाउलिया : एै . . ! अां बेखौ बावनाय नङा , मोनजाफेरथाराखैमोन अां । [ बे समावनो सिखिरिआ बालथिङाव दै लाना फैयो आरो बुङो । ] सिखिरि : आदैमोनहा आथिं आखाइ सुदो । अां बालथिङाव दै दोनखाबाय । नै बेनो । अां गइ खावना लायनि । मोनसारु : दे जागोन आइ । फैदो जमिदार बाबु आथिं आखाइ सुदोनि । एसे सुग्लायोखोमा । जोबोद हाव हावथार दिनै फुंनिफ्रायनो । जाउलिया : दे सुगोन । [ सानैबो आथिं आखाय मोखां सुना जिरायग्रा न'आव हाबफिनो । बे समावनो सिखिरिआ बाथायाव गइ फाथै लाना हाबफैयो आरो टेबुलाव दोनो । बिनिफ्राय गामसा फिसा होना बुङो ] सिखिरि : नै बेनो गामसा फिसाया । मोखां हुगारदो । आलासिखौसो सोंना लारोङाखै आदै । सोर जाखो । मोनसारु : औ नङाथाय माथो । आंबो सिनायथिखौ होनो बावदों । बिथाङा जाबाय जाउलिया देवान । गंगार ख'साब गान्दोब्लाबो बर ' फिसासो । बर' रावखौबो रोंगौ । [ बइबो मिनियो ] । जाउलिया : खुलुमबाय । सिखिरि : खुलुमबाय । मोनसारु : जाउलिया जमिदारबो बुङो । भुटान हाजोनिफ्राइ हायेनाव खाजोना खांनो फैदों । आरो नैबे जोंहा [ सिखिरिखौ थांखिना बुङो ] आदा बेमाफारियानि फिसाजो सिखिरि । सिखिरि : खुलुमबा । कुजुजांपला । [ मिनिस्लु मिनियो ] जाउलिया : फिन खुलुमबाय । कुजुजांपला । माथो बिनानावआ गंगार रावबो रोंखोमाना दंलाय । सिखिरि : आदै मोनहा जिरायदो अां चाहा फुदुंनि । एफा एफा बुंनो हागौ । जाउलिया : चाहाखौ नांबाय थालिया । दासो बल्लामगुरीयाव लोंबोदों । ना मा बुङो मन्डल बाबु ? [ बे समावनो बेमाफारिया हाब्बोयो आरो बुङो ] बेमाफारिया : आलासियाथ ' नाङा बुंखागोन । दे आइ सिखिरि फुदुं हैदो थां । जों रायज्लायगौमानि जागोन । [खुलुमना जाउलियाखौ थांखिना बुङो ]