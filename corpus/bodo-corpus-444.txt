दोहोरोम - 
 दोहोरोमा सुबुं हारिनि बइनिबो गावबा - गाव आसार खान्थिनि बान्दो । बुहुमनि मोनफ्रोमबो सुबुं हानजानि आसारनि नेम खान्थिया जुदा - जुदा । बेनिखाइनो मोनफा फैलाउ दिहिनि सुबुं हानजा एबा हारिनि दोहोरोमाबो जुदा - जुदा । बिदिनो मोनफ्रामबो हारयिा गावनि अराय सोलोन्थोआव थानाय दोहोरोमनि एबा आसारनि बिथायाव सोनारनानै राइजो जाबोदों । लोगोसे आसारनि जोहोयैनो हारिफोरा गावखौ मुलुगाव आमोखा - फोरला दोहोरोमनि सुबुं होन्नानै सिनाइथि होबोदों । बुहुमाव सुबुंनि बाइजाबथु दोहोरोमनि मादाव - बाथौ , कनफुसिायस , हिन्दु सनातन , बौद्ध , खृष्टान , इसलाम , जैनानो गौमा सुबुं फोलेरनि दोहोरोम । 
 मुलुगनि मोनफ्रोमबो दोहोरोमा गावबा - गाव आसारनि आवथा दङ । जेरै - मैखोम बर ' हारिनि दोहोरोमाव - ( 1 ) जोनोम आसार ( 2 ) दै सारनायनि आसार ( 3 ) हाबा आसार ( 4 ) गोथै गारनाय आसार ( 5 ) बान्द्रा आसार आरो बे मोनबा आसारखौ बेंनो ( 1 ) अगर बाद ( 2 ) फस्लद बाद ( 3 ) दाउखि बाद ( 4 ) खावालि बाद आरो ( 5 ) लाउखार जादजों उद्राइनानै गोथारै बइखौबो अनसायइलाइनानै , सिथ्लानि सा - सानजा खनायाव सिजौ दंफां गाइनानै इसोर सिबिनाय , गारजा , खेराइ होनाय हुदा दङ । गोबां माहारिनि गेजेरावबो गेदेर - उन्दै बासिलायाजासे मुलुगनि बइखौबो बिदा - फंबाइ असे सान्नानै रुजु - रुमु राइजो जाग्रा बे हारियानो गेरेमसा बर'हारि । जात कर्म , नामाकरण , चुड़ाकरम अन्नप्रासन , बिबाह , दाहन , श्राद्ध , शुद्र होनलायनानै गेदेर उन्दै हारि बासिलाइनानै राइजो जाग्रा राइजोआनो हिन्दु दोरोमनि सुबुं । जाइ दोहोरोमाव जोनोम आसाराव गिबि आहुस , नैथि आहुस , थामथि आहुस फालियो , बेनिफ्राइ गथ'नि बैसो ब्रैजिसे सान जाब्ला " आकिकानि " नामै मोसौ मासे सिथारनानै , बे बेदरखौ खावथाम खालामनानै फानसेखौ नवाव राइजोनो संना जोहोसे जाहोनानै फान्नैखौ राइजोनो रानना हरनानै गाव - गावनि फिसा फिसौनि नाम दोनो , बेनि उनाव गथ'नि 1 / ½ 2 बोसोर बैसोआव हौवासा गथ'खौ अाथोन बिजौ हास'नानै हिनजावसाब्ला खोमा गन्थङाव गुदुं सुफ्लंनानै सुन्नत फालियो , बेनिफ्राय बिबाह जानाजा ( गोथै फबनाय ) , भ'ज बे नेमजों राइजो जायो , रमजान दानाव र'जा लाखिननै इद आरो महरम खुङो । बे मैखौम हारियानो मुसलमान एबा इसलाम दोहोरोमनि मानसि । 
 गावबा - गाव दोहोरोमारि आसार खान्थिखौ नागारनानै रावबो मोनसे आबुं हारि होन्नानै सिनाइथिहोनो हाया । मानोना बै दोहोरोमाव थाखानाइ आसारनि आखुखौ फालियाब्ला बिहा सिनाइजानाइनि जेबो खाबुआनो थाया । बेनिखाइनो जोंगा - मागा नुब्लानो गावनि दोहोरोमखौ सोलाइ जाया एबा गावथि नङाब्ला मुलुगनि बाइदि बाइदि दोहोरोमाबो सुबुंखौ मोजां खालामनो हाया एबा फोन मोनहोनो हाया । गाव मोजांब्ला