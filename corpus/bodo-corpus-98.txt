गोजोन सोमखोर समायना मिथिंगा हाजो हाला दैमा - दैसा सेर सेर रुजु - रुमु हालो - दैलो आलो - गोजोननि आबाद आखाय मावनानै राइजो जानायानो बर ' हारिनि सोदोमस्री जिउ दाहार । सोदोमस्रि जिउ जारिमिननिफ्राय मिथिनो मोनन्नायबादिब्ला सा सानजा खोला एसिया भारत , चीन , जापान इन्ड'चीन , बार्मा , थाइलेण्ड , बांग्लादेशफ्राव बर ' आरो बर ' जोलैनि मानसिफ्रानो गिबि माइ गाइनाय - फुनाय , आबाद आखाय दिहुनगिरि हारि । हालिवनाय , गाइनाय फुनाय , माइ , फाथो बेसर - सबाय सिबिं आरि आबाद मावनाय बिसोरनो खालामजेन्नदोंमोन जाहैदों । स्नि दै ( सिन्धु ) , गंगा आरो बुरलुंबुथुर दैमा हायेननि सोदोमस्रियानो बिनि बिदिन्थि नेर्शोंन । जारिमिना बेफोरनि सोदोमस्रिखौ बर ' आरो बर ' जोलैनिनो सोदोमश्रि होन्नानै बुंनो नागिरदों आरो बुंदों । बिनि सोमोन्दै बर ' मुलुग जारिमिनारि आफाद ( Bodo World Historical Society ) नि सं दान्नाया सान्नो गोनां आरो मिथिनां । 
 खोनानो आरो मिथिनो मोनो नंगौबो गोदो बर'फ्रा जोबोद मावथिमोन । दुब्लिबारियाव अखा नाइब्लानो हाल हुरुन्नाय , हालिउनाय सिगां मैसो - मोसौखौ एसे गांसो जाहोनाय , हिनजावफ्राबो हर ससेयावनो संयै खावयै ओंखामखौ फिसा ( थफ्ला ) लानानै थांफानायमोन आरो दुब्लि बारिया फारथि नों हायोना अां हायो है हा आहा हाइ उहा हाइ गोगोम गोमफबनायमोन । एखर एखर माहाजोनफोरनाव मावनायनि बोलोआव माइ बाख्रिफानो गंथाम गंब्रे