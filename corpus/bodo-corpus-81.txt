बर'ओनसोलफोराव गुदि थाखोनि थाखाय बर ' बिजोंनि सोलोंथाइखौ मोन्दोंमोन नाथाय सरकारनि गासै बिजाबानो गोरोन्थि गोनाङै साफाय जादोंमोन ओंखायनो बर ' थुनलाइ आफादा बेखौ होबथादोंमोन । 1961 सिम आसाम सरकारा बर ' बिजोंनि थाखाय जेबो राहा लायाखैमोन । 1962 नि 16 नभेम्बराव बर ' थुनलाइ आफादा क'क्राझाराव सुबुं गौमानि हान्जा सुरो । 1963 नि 18 मेनिफ्राय बर ' बिजोंनि गुदि सोलोंथाइनि थाखाय आसाम सरकारा असमीया हांखोजों गनायथि होयो । बेनो जादों बर'हारिनि सरकारनि खाथियाव दाबिनायनि गिबि नेरसोन । बर ' बिजोंनि गेजेर थाखोनि सोलोंथाइनि थाखाय सोमावसारनायनि गेजेरजों गनायथि मोनो 26 सेप्तेम्बर 1968 आव । 1974 आव बर ' थुनलाइ आफादा रमान हांखोनि थाखाय सोमावसारो । आसाम सरकारा गुलि बारुद बाहायनानै रमान हांखोनि सोमावसारग्राफोरखौ गावथारो । 1975 आव गोबां पलिसि बाहायनानै आसाम आरो भारत सरकारा रमाननि सोलाय देवनागिरि हांखोखौ बर'थुनलाइ आफादखौ आजाव होयो । भारत सरकारनि सोलोंथाइनि संबिजिरा मोजाङै नांगौबादि बाहाय जादोंना ? बर ' बिजोङा गोबां जेंनानि गेजेरजों आसाम सरकारजों जुजिनानै Gauhati University सिम सहैनो हाबाय नाथाय दिनैसिमबो बिजोंनि बिजाबनि , सालायगिरिनि गुलाइ - गुजाइआ जोबाखै । बर ' बिजोंनि जेंनाखौ आसाम सरकारल ' नङा भारत सरकाराबो सुस्रांनायनि बिबान रुजुनाखै । आसामनि बांसिन जिल्लायावनो बर ' बिजोङा दं ।