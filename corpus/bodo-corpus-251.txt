दाङा बिनानै जानाय । बिनानै जानाया मोनसे अलसियानि खामानि । बियो हुदा जायोब्ला सासे मानसिखौ गोथाङैनो गोथै खालामो । बियो मोनसे बियाद हानजायाव गोग्लैयो । जों दिनै जाय मानसिफोरनिफ्राय बिनानै जायो बिसोरो सरासनस्रा सुबुंफोरनिफ्राय थायसेयाव थायनै , जौसेयाव जौनै , हाजारसेयाव हाजारनै , लानानै जायो । बिदिनी थांङै थांङै रायजो राजानिसो गेदेर खहा जायो । रायजोनि खामानि मावनो जुनै सरखारा हरनाय स्किमनि रांफोरखौ जों गावजोंगाव रानज्लायना फोजोब्बला माजों रायजोनि मोजां खामानि मावनो आरो माब्रै समाजनि Physical Infrastructure फोरा आबुं महरै जौगाखांनो ? जोंनि जिउ खांनायनि मान दान्दाया माब्रै जौगाखांन ? रायजो राजा जौगाखांनाय ( Public Development ) नि रां फैनायफोरखौ जों मोजां खामानियाव बाहायब्लासो गासै बिथिंङाव जों दावगालांनो हागोन । रायजो राजा जौगाखांनायनि रां फोरखौ मोजां खामानिफोराव बाहायदोंना बाहायाखै बेफोरखौ समाजनि सांग्रां सुबुंफोरा खबर लानो नांगो । मानोना सरखारा हरनाय रांखावरिफ्रा सरखार बानायनाय रां नंङा । बियो नों आं रायजो राजानिफ्राय मासुल महरै सरखारनि बाख्रियाव थुब्रायनाय रां । थौजोंङै बुनो थांङोब्ला बेयो जोंनिनो रां । बिनिखायनो जों जोंनि रांखौ जोनि मोजां खामानियाव बाहायनो नांगोन । अब्लासो जोंनि आरो इयुन जोलैनि असे जौगानाया