जावजें : ओहो , अराइ सम बावा । आसिसुखि : बावब्लालाय ? जावजें : सैथो सैथो थाम सैथो अां नोंखौ अराइ सम बावा । अां थांना थासान्दि जेब्लाबो बावया । नोंलाय ? आसिसुखि : सान अखाफोर आरो बिमा बैसोमुथिआनो साखि थागोन आं नोंखौ बावनो हाया । जावजें : साबायख'र आसि । नों आंखौ गोसो गोथरै अन्नाय , मोजां मोन्नायखौ आंबो मिथिगौ आसि । आंबो फोथायो । अां हायेननिफ्राय मोजाङै मोजां फैफिनोब्ला बावयैनो जोंनि जुलिया जाफुंसिगोन आसि । बे गोथार जुलिनि सानआ बारा गोबाव गैलिया । आसि ! आसिसुखि : मा आदा ? जावजें : आसि । नों राजि ना ? आसिसुखि : औ । नाथाय हायेनाव नों बेसे गोबाव थाहैगोन ? जावजें : अां हागौमानि थाबैनो फैफिनगोन आसि । हायेननि खाजोना खांनाय , जोबब्लानो अां फैफिनगोन । आसिसुखि : एसे गोबाव ? जावजें : राजा देबधर्मआ अांनि सायाव फोथायना आरो अांखौ अन्ना हायेन राइजोखौ अांनो हगारना होदों मोनसे गोरोबथानि गेजेरजों । आथिखालाव बे गोरोबथाखौ मोगथाङाव महर होनायानो अांनि थांखि । आरो बे थांखिखौ मावफुंनायानो आंनि समाइ । आसिसुखि : आदा जावजें । जावजें : मा आसि ? 
आसिसुखि : नों हायेनखौ जोबोर मोजां मोनो नङाना ? जावजें : औ । आसिसुखि : मानो मोजां मोनो ? जावजें : मानोना आंनि जोनोमा हायेनावसो । हायेननि मिथिंगानि देंखो , दैमादैसा , बिफां -लाइफां , मानसि -दुमसि , हाजो , नख्राङानो जेन आंखौ