ल ' थायाव दै गोथार लाना मोनथोर जारियो आरो जाथाखौ लाना सिगां जाना बुङो । ] अजा : दानियालाय मानो हादोंलाय । द'हायनो बार ' बिरगोनखौ हांख्रायना दोनखादों आं । थु , लाना थुदो । आं बे जाथाखौ लानोसै । [ बे समावनो खुबिरा नांगौल , जंगाल बान्ना ओंखारो आरो बुङो ] खुबिर : गामिनि गोरा , अजा गेदेर आरो राइजोफोर , आं दिनैनिफ्राइ हाल खदाल मावनानै जालिया । नांगोल , जंगाल हाग्राबारिआव गारहैनोसै । अां आरो संसार जालिया । [ गथ ' बानग्रा सेंग्राफोरा सिगां सिगां , उन उन खुबिर आरो अजाआ हाबलाङो ] मावजि : बियो नोंनि गोसो खुबिर फंबाय , जों जेबो बुंनो हाया । [ फैसालि गोग्लैयो ] ( नुगानै ) [ हाग्राबारि । जेरैबो हादरसि - हुदरसि । जाउलिया हाग्रामा गेजेराव सासे जोनोम जागोदान गथ ' गोर्लैनि जिग' जिग' गाबनाय खोनानो मानो । गथ'खौ बेन्दों सिङाव जिगाब गोरान सायाव फुथुना दोन्दों । खर'साथिं गोजौआव गोसोम जाथा उरायदों । सा - साखाथियाव मै दांखुर , दाबा गंसे आरो औवानि खे - खा गंसे । गोजानाव दाउमा दाउसा गाबनायनि रोमै रोमै देंखो गोजावबोदों । सानै भुटिया बोराइ बुरैआ हाग्रामा गेजेरजों फैना बे गाब्बाय थानाय गथ ' गोर्लैखौ नुनो मोन्ना गोमोहाव नायबाय थायो । खाथिथाराव गसंना मोजाङै नायो आरो बोराइआ बुङो । ] जंदादुफा : बुरै गथ ' गोर्लै ! मानसि ! लथादुफा : जाउलियाबारिआव माबोरै गथ ' गोर्लै थापैखो बोराइ ? जंदादुफा : बुंस'हालिया । गथ'आ सग्ल - बग्लथार । [ दान्दिसे सानहाबो आरो बुङो ] औ , बुरै बुजिबाय आं । बे हाग्रामानि खाथि खाला बर' गामी । बेयो बिसोरनिनो फाव जागोन । गथ'खौ गोथै एबा थैथों होन्ना हाग्रामा गेजेराव गारफैदों । नायहरनाय बैनो ,