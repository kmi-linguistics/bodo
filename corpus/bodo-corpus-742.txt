सिबिनानै , आसार खान्थि मावनानै आरो बाइदि बुलि , बिबार - फिथाइ बावनानै गासिबो जानाइखौ एंगारब्लाबो आंखौ मोननो हाया । 
 बिब्दि बाथौ गियाना जायनाव दं बियो गोथां जीउ आरो गियान गैयैफ्रा गोथै । बि गोथैफोरखौ फोजाखांनो थाखाय दौरी मुस्रियै बै सोरगोनि गोथार सुबुंफोरखौ माया संसाराव दैथायहरनाय जायो । बिसोर दान्दिसे एबा गोबाव सम थानानै ग्रोब सोरगोआव खुलि लाफिनो । बिसोर जायखि जाया हारिनावनो जोनाम जोयो । 
 बिब्दि मिथिंगा मुस्रिनि जीउआ गासिबो मिथिंगाबादिनो आसार मावयो आरो गांनाय , उखैनाय , खष्टखौ सैजो लानाङो । मानोना बिमानि सोरजि बिदैजों मिथिंगा आकारनि सुबुं सोलेरा महर मोननो ड ' दान नांगौ आरो अख्रांनि 'आहाम ' बादि जीउआ खुलि लानानै गासिबो महर मोखाङा सुबुंनि जायो । बैबादि सिबाआ मिथिंगा एबा गिबि आहामा मिथिंगा मुस्रिनि हाजों दाजानाय आरो उननि आहामा सोरगोनिफ्राइ फैनाय । 
 बेखाइनो बाथौ खान्थिआव गोथौ बिबुंसार मोनो । बै गोथौनि रावआसो बाथौ गियान आरो नेम खान्थि हुदाफ्रा सैथो एबा दोहोरोमखौ सोलोंनायनि हुदाबोल ' ( form of religion ) । नेम - खान्थि हुदाफोरखौ मानो मावयो । साननो हायाब्ला बेव मोनबो फिन गैया । मावनांगौ होननानै मावयोब्ला बे मिथिंगा गोथै देहाआव गियाना जावरिखाङा । अब्ला बिनिफ्राइ साननाय - हनाया जौगाखाङा , सोलाया । जीउ - मुस्रिआ जेरै लाथा महरै दै बिब्दिनो लाथा एबा मिथियायैनो थायो , बेनाव गोर्बो दं - गैआ बुजिनो मोना । 
 सुबुंनि गोर्बोआ खफ ' महरनि । जीउ - मुस्रिआ गोबाव सम एबा मोन्दांनायजों लाथा मुस्रिनि जीउआ गलिनानै खफ ' महरथिनानै गुबुननि गोर्बोआव खुलि लाहैआब्ला नोंनि दोहोरोम मावनाया जेबो ओंथि गैया । हाबा मावखांनानै दिन्थिनायनि अनगायै नोंनि आरो ' बोराइबाथौ'नि मान - इज्जतआ रैखाथि मोना । 
 बेखायनो गोजाम हुदाफ्रा , नेम - खान्थिआ नंगौबादि आजौ - आबौमोनखौ मान लाखिनानै सिबिनाय जायो । बियो सोरजि रेगा । आइ - आफाखौ नेवसिनानै नोंसोर माब्लाबाबो महर जायाखै । नाथाय गोजामखौ एंगारनानै जेरै गोदाना महर मोनाखै बिब्दिनो महाजुग जुग मानबायनानै फैनाय गोजाम गोरलैया जेरै रोफोन रोफोन जियो , गिजि गब्लं जायो बेखौ सुथेब्लाबो दाखोन नुजायो । बेखौ गैया खालामनो आं सम सम संस्कार खालामनो गोसो जायो जाहाथे बइबो गोदान समाइना गस्ला गानो । नाथाय गोदान गस्लाखौ आलायब्लाबो नोंनि देहानि जखा - महर मुस्रिआ बेनो बे थायो जेब्लासिम जखा सिङाव थानाय जीउआ सोलाया एबा गियान जानानै गोर्बोआ गोथार मुस्रि लानानै दावगासारा अब्लासिम नोंनि बे जखाया बेसेन गैया । 
 बेसेन गैयै देहाखौ नों मानोथो अनसायसो गारो ? जाय देहायाव 'बोराइबाथौ'नि मुं खारिआब्ला बोलो फैया , गोथै देहाखौ बुदुनानै सोलियो , बिब्दि गोथै देहाखौ साजायनो थांनानै गानो - जोमो , जायो - लोङो , जानोसो थांनानै थायो आरो थांनो थाखाय जानो साना । अब्ला नों जेसेबांखि देहाखौ साबस्रां होयामानो बे अमाया हाब्रुआव थांनानै गाद्लिनखागोन आरो बे सैमाया गोबादैखैनो सोलाफिनखागोन । बिब्दिनो सोलाइनाय हुदाया संस्कार जादों बेखौ बुङा , बुंनो हायो गोसोआ गोर्बोआव सोलायोब्ला एबा conditional देहा मुस्रिनि ' आं'खौ गोबांनि आरो गुवारै ' आं'खौ मोन्दांनो हायागौमानि आरो मोनसे रोखोम जखानि दोहोरोम गियान आजौ - आबांनि सम्पतिखौ लानानै सैथोनि गुवार गुलुगाव conditional आंखौ बोद्लानानै होयागौमानि नोंनि आंनिआ जेबोआनो ओंथि गैया । आंनि दोहोरोम , आंनि समाज , आंनि हारि बेव जेबो बेसेन गैआ । बे संसाराव जायफोरहा सुबुं बिथा दं , बिसोरहा मुलुकनि खना - खनला जायगा दं आरो बिसोरबादि सुबुं बिथाया आदा - आगै , आबै - आबौ , आदै - मादै , आमाइ - आनै सोमोन्दोथिनानै थांनानै थायो । बियो relativity तत्व । 