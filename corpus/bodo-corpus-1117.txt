लांगोना फोथाराव फुंनि गुबाजिनिफ्रायनो लाहार - फाहार खालामनानै शैलेन नार्जारी ( फाथैबारि ) अजानि दैदेन्नायाव गिदिर खेराइ दिन्थिनाय जादोंमोन । बे खेराइया जादोंमोन - - गोजाङा - गोलोमा सान - बुब्लियाव । खाथिखाला गामिनि मानसिफ्रा बे खेराइखौ नाइफैदोंमोन । खाम - सिफुंनि रिंखांनाइ दोहौयाव हारसा - बर , लेखा - गोरों , लेखा रोङै बयबो नाइफैदोंमोन , बाहागो लाफैदोंमोन । बे साना बाथौ दोहोरोमनि थाखाय रेष्ट्रिक्टेट बन्ध ' मोन । महकुमागिरिनिफ्राय लाजेननानै गिदिर उन्दै साख्रिआवला , हारसा बर ' बयबो नाइफैदोंमोन । बर'नि बे खेराइफोरबो ( पुजा ) खौ । अब्लासो नाइनो खाबु मोनदोंमोन जानांगौ गुबुनारिफ्रा । मख'नो गोनांदि बे खेराइखौ बुलिजों होदोंमोनब्लाबो गोदोनि ( दाबो ? ) खना - खनला गामियाव खेराइनाय फोरबोयाव जौ फेनानै मोसाद्लाबाइनाइ बादि मोसाद्लाबाइनाय जायाखैमोन । बे खेराइ खुंनायाव गोनाङै बाहागो लादोंमोन फारियै मुस्रि हरिभुषन ब्रह्म , थजेन नार्जारी , , सातिराम नार्जारी , जिरेन्द्र बसुमातारी , शैलेन्द्र बसुमातारी ( कानानग' ) देबेन्द्र बसुमातारी , बन्धुराम बसुमातारी , महेन्द्र मोसाहारी , दधीराम मोसाहारी आरो आं गावनो । बे खेराइ खुनाइखौ दैदेनदोंमोन हरिभुषण ब्रह्मा गावनो । खेराइनि उनाव 5 एप्रिल 1987 माइथाइयाव हरेन्द्र नार्जारीनि लांगोना फोथाराव जुथुमनाइ जायो । बेयावनो खेराइनि हिसाबखौ होनाय जायो । बे खेराइयाव गासै 1120 . 00 रांल ' खरसा जादोंमोन । बे सानखालिनो ग'साइगाव टाउनाव मोनसे दख'रा बाथौ आफादखौ दानाइ जायो । बे आफादयाव दंमोन - महेन्द्र म'हन मोसाहारी आफादगिरि , दधीराम मोसाहारि लेङाइ आफादगिरि , गुणेश्वर मोसाहारी गाहाय नेहाथारि , सातिराम नार्जारि लोगो नेहाथारि , थजेन्द्र नार्जारी लेङाइ नेहाथारि , हरिभुषण ब्रह्म , देबेन्द्र देब बसुमातारी , आइजाक बसुमातारी बोसोनगिरि । सोद्रोमायाव दंमोन - कनकलाल बसुमातारी ( रुंसारि ) , मथुरा प्रसाद बसुमातारी ( रुंसारि ) , जिरेन्द्र कुमार बसुमातारी , हरेन्द्र नार्जारी , शैलेन्द्र बसुमातारी ( रुंसारि ) । बे जुथुमनायाव गोबां थांखि लानाय जायो । बेफोरनि गेजेराव खास हा - नागिरनाय , न - लुनाय , रसिद साफाइनाइ बाइदि बाइदि । थांनाय 16 - 2 - 88 इं खालार खालि मंगलबाराव मुस्रि जतीन्द्र लाहिरिनि दौरि हाबा मावनायाव प्रानत'ष करनिफ्राय बायनाय आदाबिघा हायाव आफादनिन बाथौ थानसालिखौ लुनो हाखर जावग्रोनाय जायो । बेयाव खाम - सिफुं जथानि रिंखांजों गायसनजेन्नाय हाबाफारिखौ मावफुंनाय जायो । गुबुन गुबुन दोहोरोम लानाय बर'फ्राबो बेयाव बाहागो लाफैयो । बेयावनो ज ' फट'बो लानाय जायो । 29 - 22 - 88 इं मंगलबार खालि गोथार बाथौ सानखौ गाजा - गोमजायै फालिनाय जायो । बै सानखालि गलादाङि गामिनि मुंदांखा खाथा अजाखौ लाबोनाय जायो । एै सानखालि नेहाथारिनि न'आव माइनावबो थिसन्नाय जायो । 1996 इं माइथाइयाव आथिखालनि आफादगिरि मुस्रि परमेस्वर ब्रह्मया गाव एम . एल . ए . जानाय समाव बाथौ हारिमुनि मुङै होनाय 45 , 000 / - रां मदद मोन्नाय जायो । बुंनो गोनां दि 27 - 8 - 89 इं माइथाइयाव गिदिर बाथौ आर'ज खुंनाय जायो । 28 - 8 - 89 इंयाव बर ' हादद लानानै मोनथाम हानजा - आबसु , आसाम सोरखार आरो सेन्ट्रेल सोरखारनि गेजेराव सावराइनाया जाहाथे जाफुङो बिनि थाखाय ज ' ( Mass ) आर'ज खालामनाय जायो । 