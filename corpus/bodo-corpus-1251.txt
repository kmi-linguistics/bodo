खालामगासिनो दङ । बेनिफ्राय बारग'नोब्ला जों खौसेयै गसंनांगोन , नङाब्ला गावस्रागोन आरो जोबस्रांगोन । बिदि थासारिखौ होबथानो थाखाय ' BPF ' आरो ' NDFB ( P ) ' - आ गोलाव सम सिं सिं सावरायलायबाय थाबोदोंमोन । बयबो दिनै मोगथांखौ मोनदांनो हादों - रावबो बर'फोरनि नुबोनाय आलादा राइजोनि सिमांखौ मोगथाङाव हारसिङै महर होनो हानाय नङा । BPF , NDFB ( R ) , NDFB ( P ) , ABSU , BPPF , UDPF , Ex - BLT , NDFB ( S ) आ रावबो हारसिङै आलादा राइजो 'बड'लेण्ड'खौ मोन्नाय नङा । बेखौ सोरजिनोब्ला बर'फोरनि गोहोखौ सिगांग्रोयै ज ' खालामनायनि गोनांथिया समनि हांखायनाय । बयबो गावबागावनि इसिंनि लुबैनाय । मान - सन्मानखौ दाबसेयाव ज्राब दोनथ ' लायनानै खौसेयै सावरायनाया फिथाइगोनांसिन लामा ओंखारो । मानोना दावहानिख्रुइ सान्तिया साबसिन ; नांलाय - खमलायनायनिख्रुइ सावरायनाया साबसिन । दिनै बर'फोरा मेंग्लिजोब्बाय । गावजोंगाव मोहेरनाय सिथारनाय , फोथायलायै थासारिया गोथौनिफ्राय गोथौफारसे थांगासिनो दङ । बर'फोरनि सोलोंथाइयारि थासारि , रांखान्थियारि थासारि , समाजआरि थासारि आरो राजखान्थियारि थासारिफोरखौ गोगो खालामनांगौब्ला गोजोना जोबोर गोनांथार । बे गोजोन थासारिखौ मोन्नांगौब्ला बर'फोरा मा खालामनांगोन ; मा हाबाफारि लायोब्ला बर'फोरनि लुबैनाया आलादा राइजो 'बड'लेण्ड ' एबा ' बर'लेण्ड'खौ बोरै मोनगोन । बर'फोरनि आफादफोरखौ ज ' खालाम - नानै माबोरै सावरायनानै गावजोंगाव सिथारलायनायखौ होबथानो हायो ; फोथायलायनायखौ सोमजिहोनो हायो ; गोरोबसेयै बुजिलायनाय सोरजिनो हागोन - बेफोर सोंलुवा जोबोर गेदेर । बिबानखौ सोरनो होनो ? ओजों ' NDFB ( P ) ' आरो ' BPF'जों सिंसिं गोबां खेब सावरायलायबाय । जास्टिस फरामजोंबो सावरायलायबाय । बर'फोरनि मेलेमनि दावहाखौ माबोरै नांनो - बेनि मोगथां सैथोखौ साफ्रोमबो मोनदांबाय । नाथाय लिंथुमनायनि बिबानखौ सोर लालायखो ? BPFआ लिंथुमोब्ला ABSU - आ राजखान्थियारि आफादआ लिंथुमनायाव बाहागो लानाय नङा ; BPPFआबो थोंजोङै नङाब्लाबो गावसोरनि थाथायथिनि बाथ्रा सानगोन ; बाहागो लानाय नङा । NDFB ( P ) - आ लिंब्लाबो ABSUआ बेन्ड आफाद होन्नानै बेवहाय बाहागो लानायाव हेंथा होगोन । बिसोरो बाहागो लानाय नङा । बर ' थुनलाइ आफादआबो थांनाय 2009 - नि दिसेम्बरआव लिंनानै फेलें जादोंमोन । दानिया बिबानखौ सोरनो होगोन आरो लागोन सोर ? मानोना बे समखोन्दोआव गावजों गाव फोथायलायनाय , बुजिलायनाय , सहायलायनाय सानस्रिया दाबो खुन्दुं गोफोनबायदि जानानै दङ । बेनिखायनो जेरैबो दानख'थाइ सानस्रिखौल ' लाबोबाय थायालासे ; दाय हमलायबाय थानायखौ ज्राब गारनानै बर'फोरनि इयुन रैखाथिनि गेदेर सोंलुखौ सिगांथिं दोन्नानै सुस्रांनायनि लामा लानायासो सोलोगोरों हारिनि सिनायथिखौ होगोन । बिदि गोनोगोथो थासारि , एल ' मेल ' थासारिखौ सुस्रांनो राम जा हरि जा बि . टि . सि . नि लेङाइ गाहाइ मुस्री खाम्फा बरगयारीनो लिंथुमगिरि बिबानखौ होनायसै । मोनसे हारिमायारि जथुम खुंनो । ब्रायनो 10 सेप्टेम्बर 2010नि बागसा जिल्लानि बरमा फरायसालिमानि गेलेग्रा फोथाराव गाजा गोमजायै गासैबो आफादफोरा स्रायै बाहागो लाफैनायसै । खालै लिंहरजानाय BPPF आफादल'नो मानिबा जाहोनाव मेलाव बाहागो लानायनिफ्राय जानगाराव थादोंमोन । बयबो मोजां मोनदों - बे खुगा रुजु - रुमु मेलाव बाहागो लानाय आफादफोरनि दैदेनगिरिफोरखौ । बर'नि अख्राङाव गोदान जारिमिन सोरजिगोन । बरमाया बेनि गोजोननि फिरफिलाखौ बिरहोबाय थासिगोन । बे मेलावनो मोनथाम थांखि आजावनाय जायो । ( i ) बिदाफंबाय सिथारलायनायखौ होबथानाय ( ii ) NDFB ( R ) मासिगिरि रन्जन दैमारिखौ मिरुसरकार , राइजो सरकारजों सावरायनायाव बाहागो लाहोनो लाहार फाहार खालामनाय आरो (iii ) मोनसे लिंथुमगिरिफोरनि आफाद