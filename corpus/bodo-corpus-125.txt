लांबायानो । बिनि बदला लानो गोसोब्ला नों अांखौ मुगैयाब्ला हाबा लानो हागोन नामा । नोंथ ' आंनि मोखां महर नुखाबाय । सानसे समाव नों आंखौ अनसायनानै आंनि लाइमोन सोलेरखौ दांनो - बिलिरनो मोनखानाय । नों आंखौ बुंदोंमोन - 'आगै , रंगिना । नोंनि आब'आ अांखौ थगायोब्ला नों अांखौ दा थगाय । " बे बाथ्राया गोसोआव दङ ' ना गैया । नों—दा बै बाथ्रालारिनि जबानखौ लाखिनो हागोन ना हाया । अां हागोन । नों मुगैयाब्ला । आं नंखाय बुंहराखै । जंखाय हराखै । नोंखौ फोला हराखै । अां आब'नि बादि आखल नङा । नों दा गोथौवै सानै - हयै फिन हरनांगोन ! बेनोसै । 
 हांमानि बिनानाव " रंगिना " 
 अां बे लाइजामखौ खेबसे नङा खेबनै नङा खेबथामसो फरायलांनायसै । हरखाब खर'सायाव सारन्थाइ गोग्लैनै बायदि मोनलांनायजों मेगोन थाइनैयाव जोंब्लिद माब्लिद सांग्रेमा बिरग्लांनै बायदि नुनो मोनलांनायसै । हांमानि आखाल - आखुखौनो एसे सम मेगन मिसिबनानै गोमोलांनायसै । अां दोंसे गोलाव हां बोहाबना - हगारनानै सोलेरखौ सानेर - सुनेर खालामनानै एमाव खुग्लुबनानै उन्दुलांनो नाजालांनायसै । सिमांबो नङा मोकथांबो नङा साया - माया नुलालांनायसै । 
 आबैआ आंनि मोदोम मोखांआरि बिलिरै बिलिरै मेगन मोदै गसरै गसरै बुंलांबाय । 
 " फिसौ ! सिमांसा ! जों नोमबौ - नोमबैया बै फुरिनिफ्राइ गोमोरबोबाय । थेवबो जों बोराइ बुरैया नायसुं हरगासिनो । आंनि आत्माया नोंजों दाबो लोगोआव थागासिनो फिसौ । अां नोनि दुखु दाहाखौ मिथिगौ । खर ' गुदुं दाखालाम । अां नोंखौ सानसे बुंदोंमोन– "आसुगुर गोनां , गों गोनां , सरकारि साख्रि मावनाय