जेब्ला हौवासा एबा हिन्जावसाया जुलि लानायनि बैसो जायो अब्ला हाबा होनाय जायो । बर'नि हाबाया हिन्जाव लाइनायनिफ्राय जुरि जेनो । बरफोरनि गेजेराव गोबां रोखोमनि हाबा दङ । गोदो बरफोरनि हाबाया हाथासुनि खान्थिजों जायोमोन । ( गुवारै मिथिनो बाथौ थान्दै बिजाबखौ नाय ) 
 सुबुङा थैब्ला गोथैखौ गारो । गुबुन गुबुन दोहोरोमारिफोरनि गोथै गारनाय खान्थिया आलादा आलादा । बर' आरो बाथौ सिबियारिफोरनाबो गुबुनफोरनिजों गोरोबा । बरफोरा गोथैनि खर'साखौ खोला फारसे खालामो । थैनाय सुबुंनि सि जाहाथे फोन मोनो आरो आलो गोजोनै थाहैनो मोनो बेनि थाखाय बान्द्रा आसार खुंनाइ जायो । गोबां हाबाफारि दङ बिफोरनि सोमोन्दै बाथौ थान्दै बिजाबाव गुवारै फोरमायनाय दङ । 
 बाथौ दोहोरोमाव सुबुंफोरखौ फोरोंनाय बोसोनफोरबो दङ । जेरै
 मैदेरखौ दबथायनांगौब्ला जेराव बुब्ला मोदोमाव नाङो थिक बे जायगायाव बुनांगौ । माउथआ मैदेरखौ आब्रा दिन्थिब्ला दबथायनो खाफालाव सुयो । थिक बिब्दिनो सोर गोरोन्थि खालामदोंब्ला आरो बेजों खहा जादोंब्ला बिब्दि हाबा मावनाया मोजां नङा बेखौ बिब्दि हाबा मावग्रा सुबुंनि सिगाङाव स्रा - स्रि बुंनांगौ । नोङाब्ला उनाव एबा गुबुननि सिगाङाव बुंब्ला खामानि जाया । बेफोर बोसोनफोरा मोखथां संसारनि थाखाय गोनां । आरोबाव मोनसे बोसोन - 
 " सैमा गारिदाजा अमागारि दाजा 
 सैमागारि अनागारि जाब्ला
 सैमा हेङालि लागाइगोन अां । " 
 सुबुं माहारि एबा बाथौ सिबियारिफोरखौ माब्रै संसाराव जीउ खांनांगौ बिनि सोमोन्दै गोख्रों बोसोन होनाय । सुबुंनि आब्रुथिखौ लाखिनानै बयबो गथि गथि सोलिनांगौ । अब्लासो नखर संसार आरो समाजा थि आरो गोजोन गोनां जायो । बे सुबुंनि आखलआखु आरो आसारखान्थिखौ गारनानै जुनादफोर बादि सोलिब्ला समाजाव सुखु गोजोन गैयै जायो । आरो जुनाद आखुनि सुबुंफोरनि समाजा लान्दा खान्दा जायो । बिब्दि समाजा जौगाया गोदोसोयोसो । बयबो गावबागावनि हाबाहुखाखौ मावनानै मोजाङै सोलिनांगौ आरो समाजाव मानिनाय नेमखान्थिखौ मान होनानै सोलिनांगौ । समाजखौ गोजोनै लाखिनायनि बिबाना बयनिबो आरो सुबुंनि आब्रुथिखौ लाखिनो हायाब्ला सुबुं आरो जुनादनि गेजेराव जेबो फारागथि थाया बेखौनो फोरमायदों । 
 बाथौ सानथौयाव सुबुं अनसाइनायनि सानस्रिया रोखा । जेरै - 
 " सोरखौ मालाइ होन्नो खर ' गोसोम नुनाय मानि गासिबो आंगो " बे बाथ्राजों बयबो सुबुंखौ गावबादि साननांगौ रावखौ माइगाब जुजाइ साननो मोना । बयखौबो अनसायनांगौ , खैफोद आफोदनि समाव मदद होनांगौ । हारि माहारि , राव - दोहोरोमफोरखौ लानानै रावखौबो नेवसिनो नाङा । बेयो गोथौ सानस्त्रि आरो सुबुं अनसाइनायनि रादाब । गोदो गोदायनिफ्रायनो बाथौ सिबियारिफोरा रावखौ मुगैबोआखै । बेफोर सानस्रिखौ मिबथिहोनो हाब्ला गुबुनफोरा गोमोगोन मानोना बाथौ सानथौ मुलुगाव सुबुं अनलायनाय आरो गोरोबलाइनाय बिथिंआव मैखोम भान्दारि होनो हागोन । 
 मोनफ्रोमबो हारिनि सुबुंहा गावबागावनि , राव हारिमु बाइदि आसारखान्थिजों आलादा आलादा सोदोमस्रि थायो । बरहाबो राव हारिमु आरो मानिनाय