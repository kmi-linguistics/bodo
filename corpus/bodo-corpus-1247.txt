एरसन - एरब्रब खालामलायनाय , फोथायलायै , सुथुर आरो सन्देह सान्नाय - गाज्रिसिन थासारि दङमोन । रावबो बर ' गोरों - गोराफोरानो Fair Judgement होनो सिगांबोआखैमोन । माहारियारि आफादफोराबो Existence मोनबाङै जाबोदोंमोन । लिरनाय आरो बाथ्रा बुंनायजों लोगोसे मानसिफोरखौ रायदावनाय आरो लोगो जानायफोरावबो गोबां खेब सानग्रोनांगौ जानानै फैदोंमोन । बर'फोरा सान्नो हमबायमोन जे बिसोरो गावसोरनि बुंनाय , लिरनाय , थाबायनाय , मावनायफोरनि गुबै मोनथाय ( rights to speech , assemble , movement , work ) - फोरखौ सेनानै लाजानाय बायदि मोनदोंमोन । फरायसालि आरो फरायसालिमाफोराव फरायसाफोरखौ आखल दानो थाखाय दबथायनाय आरो आन्जादसालियाव नकल हमनायफोरावबो गोबां सान्नांगौ बाथ्रा जानानै फैदोंमोन - 'बियोबा बबे हान्जानि ? ' जायखि बिथिं एबा बुब्लि जायामानो जेरावबो जेब्लाबो मानसिफोरनि गोसोआव सोंथि सिखांफैयोमोन - 'मानोबा बिब्दि जाखो ? ' फंसे रावजों बुंनो थाङोब्ला बर'फोरनि गासै थासारियानो बेंगुरा जाबोनायबायदि जाबोनोसैमोन । मबेजोंबा नङा मबेबा आफाद एबा गौथुम एबा सिगांनि सोमावसार जेन्नाय समनि दैदेनगिरि एबा एक्सट्रिम मावथि सुबुंफोरनि गोसोआव बेफोरनिख्रुइ एसे बांसिन गिनाय एबा सान्नाय सिखांफैबावनायमोन , बेफोर जादों - 'न'आवब्ला मा हालोतजों सौफैफिनो ! ' ' शोले ' फिल्मआव मानसिफोरा गब्बरसिंहखौ गिनायबायदिनो बर'फोरा बर'फोनि थासारिखौनो गिदोंमोन ! सम आरो बोथोरा गुस्लायसुलि , बिब्दिनो मानसिफोरनि गोसोआबो गुस्लायो । मुलुगनि जिबिफोरनि गेजेराव मानसिहाल'नो हारिमु गोनां जिबि । हारिमु आरो सोलोंथाइनि गियानआनो सुबुं माहारिखौ सोद्रोम गोनां खालामनानै होयो । सुबुङा गावनि संस्कार आखल आरो Adventurous Aptitude जोंनो गासैबोखौनो Impossible निफ्राय Possible आव लानानै फैयो । सुबुंनि मेलेमनि नाजानाय आरो devine aimsजोंनो सावआबो बोर आरो बिषआबो अमृत जानानै फैयो , फैदों । जेरै इजिप्तनि दुखुनि मोदै निल दैमाया आथिखालाव इजिप्तनि बोर जानानै फैदों ; खामानियाव नाङै एबा बाहायखोन्दा गेसाव - गोफोन दाखोर खादा ( dustbin ) - नि waste goods - फोरनिफ्रायबो सुबुङा सुबुंनि बानजाथाव मुवा दिहुनबाय ; फेटिगम जिबौनि बिषखौबो सुबुंनि गाहाम खामानियाव बाहायनो हाबाय आरो बेफोरबादिनो गोबांथार बाथ्रा । बेवहायनो फंसे बाथ्रा बुंखानानै दोन्नाय जानोसै - मानसिया मानसिनि permanent सुथुर जानो हाया । दिनै बर'फोरनि गेजेराव गोमानाय खौसेथिनि थासारिया फैफिनहां फैफिनहां जादों । बर'फोरनि गेजेराव खौसेथि , गोजोन आरो जौगानायनि स्लगानखौ मोगथाङाव महर होनो सिगांबोनाय दैदेनगिरिफोरनि नाजानाया बाखोनायथाव आरो बरायथाव । बर ' दैदेनगिरिफोरखौ दोनथ'नानै - बर ' राजखान्थिगिरिफोरा बेखौ मिथिया जानो हागौ जे बर'फोरनि थाखायब्ला खौसेथि आरो गोजोन थासारिया सोर्गोनि दान बायदि । बर ' राइजो - राजाफोरनो जेबो नांथारा , नांगौबोल ' बिसोरनो - बर'जों बर'बुथारनायखौ बन्द खालामनाय । लोगोसे बिसोर लुबैयो बर'फोरनिफ्राय हाथियारनि हुदाखौ पाप होन्नानै गारहोनांगौ । बर ' लाइमोन जाय लाइमोनफोरा हारिनि इयुननि खामिहारा - बिसोरनि गेजेराव लेखा फरायनाय आरो गोरों जानायनि जुजिलायनायनि थासारि ( Intellectual Competition ) लाबोनानै होफैनांगौ । राजखान्थियारि बर ' दैदेनगिरिफोरा मिथियाबो जानो हागौ जे - राइजो - राजाफोरनि सान्नाय बादिब्ला बर ' दैदेनगिरिफोरनि गेजेराव गावलायनायनि मोनसे आरो गाहाय जाहोनानै जादों - राजखान्थियारि गोहोखौ लानानै । 1987 इं मायथाइनिफ्रायनो सोमावसारबोबाय , उननि समफोराव साफा - साफा गोहोम गोनां दैदेनगिरि जाबोबाय गंसे थोरसियावनो जयै ओंखाम जालायबोबाय , जयैनो गाबलायबोबाय , मिनिलायबोबाय , राइजो - राजाफोरनो आलादा राइजो