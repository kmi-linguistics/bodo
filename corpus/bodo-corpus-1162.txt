रुपसिं : गोमोथाव गोमोथाव खामानि मावनो हागौ बे जाउलियाआ । लावखार : खनसेबो लख्रा मासे दानथारखांबाय जाउलियाआ । बेसेबा गेदेर लख्रा । [ बे समावनो जाउलिया आगसि आखायाव मोसानि खर ' आरो आग्दा आखायाव थुंग्रि लानानै हाब्बोयो । जाउलियानि मोदोमाव थै रेजेरनाय । ] जावजें : [ हाहां थोनो - थोनो बुङो ] सान्थ्रि लोगोफोर । नायदो नै मोसा खर'आ । [ हायाव दोनो । थैरनारनि गयो ] जग्रबसे हाग्रायाव थाखोमाना लानजाय थिर थिर मोसौ फालो खारनाय फार्से खुदै गलायनाय सालाय लें लें दिहुन्ना नायहरबाय थादोंमोन । सिरि सिरि थांना नैबे थुग्रिजों थबस्र दानस'नायसै अां । सिबाय गाबनोनो सम मोनस्लाबाखै । [ सानै सान्थ्रि आरो लावखारआ गिबांसिन मोसा खर'खौ नायलाय मानसिखौ नायलाय नायो ] । सादोरसिं : दानथारमारबायसो नों जाउलिया । आइ - औ - हाबाब माबाइदि गोहो ! रुपसिं : गोहोल ' थाब्लाथ ' जाया । मासे मोसाखौ दानगासेयाव थबस्र ' दानस ' नोब्ला बोलोबो नांगोन । लावखार : आइ एै हाबाब ! एसे गेदेर मोसाखौनो थबस्र ' दानस ' थारबाय आदाआ । जोहोलावआसो बिदि खामानि मावनो हायो । जावजें : सान्थ्रि लोगोफोर आरो लावखार । नोंसोरं मोसा बिगुरखौ खुना लाबोदो । अां बे खर'खौ महाराजानो गथायनानै हैनोसै [ मोसा खर'खौ लाना गोख्रै हाबलाङो ] सादोरसिं : साबगौ । मोसा बिगुरखौल ' मानो । गथायैनो बान्ना लांगोन । रुपसिं : नङाथाय माथो । मोसा बिख्लो आरो मेजेमखौ मुलिनो नांगौनो । लावखार : बिदिब्ला गासैबो लांनायानो गाहाम जागोन । नोंसोर सानैजों बान्दो । अां लानजायाव हमगोन । [ सान्थ्रि सानैआ मिनियो ] [ फैसालि गोग्लैयो ] ( नुगानै ) [ फुंबिलि सम । भुटान हाजोनि दै बाज्रुम । हाजो सानिफ्राय दै बाज्रुमआ ज्रा - ज्रा बोहैनायजों रैसुमै देंखो रिंखांदों । बै दै बाज्रुमनि आफाङाव सुदैसा जिरि