'सोलोंथाइ ' बुङोब्ला सरासनस्रायै बबेबा मोनसे आयदानि सायाव सोलोंनानै मोन्नाय गियान एबा फिथायखौनो बुंजायो । सासे मानसिया हाल एवनो सोलोंनानै एवनो हाजासिम थारैनो हाल एवनायाव गोनां जानाय खामानिफोरखौ रोंजोबनायानो मोनसे सोलोंथाइ । 'समा थाङो आरो थाङो'– सोलोंथाइया आथिखालाव गोबां गुस्लायबोबाय , सोलोंथाइनि ओनसोला गुवार जाबाय जायखौ बुंनाय जायो - Education has no limit . 
 बर'आव सोलोंथाइ सोदोबनि बाहायथिया इंराजीयाव Education । बेयो लेटिन सोदोब ' Education ' निफ्राय गुरस्लायनाय जायनि ओंथिया ' to bring up' । ' Education ' सोदोबनि बागै गोबां मानसिया गोबां बुंफुरलु होदों । स्वामि बिबेकानन्दनि रावयै - ' Education is the manifestation of divine perfection already existing in man . " माहात्मा गान्धीनि बादिब्ला – " By education , I mean as all round drawing out of the best in child and man body , mind and spirit . " । बेबादिनो गोबां मेलेमजिबिफोरा गोबां बुंफुरलु होदों । सोलोंथाइनि बागै बेखौनो बुंजायो – गियान आर्जिनाय आरो राफोद खालामनाय । नाथाय बेजों लोगोसे सरजाबनानै थाफायो फसंथान आरो फोरमानलाइ । 
 भारत हादरनि सोलोंथाइनि दाहारा जोबोर मुहिगोनां । बैदिक मुगानिफ्रायनो भारतआ गोबां