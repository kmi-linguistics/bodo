होलांनो नाजानायाव बारा सौग्राव - सौसिजानाय नुनो मोनाखेै । जारिमिनारि सम जाथाय फारिखौ ख्रा - ख्रा बेरखांहोदों । सल'जाथाय फोरमायनाया फांथे साला'मा नि बायादिनो जादों । सल'मानि जोहोलावजोनि जिउआ थुगिनाय लोगो लोगो सल'जाथायाबो थुगिहैदों । 
 'थेंफाख्रि तहसिलदारनि थामानि थुंग्रि ' सल'मायाव सल'जाथाय एबा प्लट दानाय फारसे सल'मागिरिया गोसो होवाखै । बिथांनि सल'जाथाय फोरमायनाया साग्रांथिनि निज्रा बोहैथि सल'मानि आदबैसो सल'खौ फोरमाय लांदों । बिथाङा जाथाय सम फारिखौ रोखा नंजोबैनि थाखै सल'मायाव जेबो माइथाय समखौ रोखायै दिन्थियाखै । थेवब्लाबो उदां सल'मानि आदबै समफारियै आखुथायनि सांग्रांथिनि निज्राजों सल'खौ आबुथियै फोरमायलांदों । सल'मानि जोहोलावजोआ मिजिंथिनि दाहार गालांनानै दुखुजों गुबुन हालामाव दावबायनो थांनायाव सल'मानि फोरमायथिया थुगिहैदों । जाउनाव सल'माया उदांयैनो थालांदों । 
 सल'मानि बिथा दानायाव सल'मागिरि बिथाङा गावनि रोंगोथिनि गेजेरजों गासै उफ्रा बिथाफोरनि गोथौ इसिङारि सोमोन्दो लाखिनानै मोनसे गोख्रों जारिमिनारि बिथा दादों । जौयेननि गंगार , हायेनि आहम , मेच एबा बर ' आरो बृटिस जों खौसे खालामनानै सल'नि बिथाखौ दादों । जारिमिनारि सल'मा सोरजिनायावदि सल'मागिरिया सानबोलावरि जाथाय सोफादेरनायनि मोन्थाय दङ , बे मोन्थायखौनो बिथाङाबो बाहायदों । सल'माखौ फरायथाव एबा समायना खालामनायाव जारिमिनारि सल'मागिरिफोरा खहाबनाय गैयि जारिमिनारि जाथायनि सेर सेर , गेजेर - गेजेर खाबजाथाव माखासे जाथाय फोरनि गाब फुनदेरो । बे खाबुखौनो लानानै नार्जारि बिथाङा " बिरगोस्रिनि थुंग्रि " सल ' मायाव फारियै लसार फोरबोआव बिमायजों थांफानाय , बिमा दैजों दिङा जावलांनायाव हाग्राबारियाव