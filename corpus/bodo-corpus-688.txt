होदोंमोन आरो गाहायनि हा थालानि जथुमा ह'लखौ बानायनाय जादोंमोन । 
 बेनि अनगायैबो गुवाहाटीआव थानाय बर ' थुनलाइ आफादनि दालाइ मावख ' जे . बि . हागजेर भबनखौबो लुफुंनाय खामानिया सोलिगासिनो दं । बेनि थाखायबो मानिनां बि . टि . सि . नि सिफ मुस्रि हाग्रामा महिलारि बिथाङा रादाय होखानाय बादिनो बोसोरफ्रोमबो 5 . 00 ( बा ) लाखयै रां अनसुंथाइ हरनानै न ' लुफुंनाय खामानिआ सोलिगासिनो दं । दिनैसिम मोननै खिस्टिआव 10 . 00 ( जि ) लाख रां बि . टि . सि . आ दिहुनना हरबाय । बे रांजों सेथि थालायाव जथुम्मा ह'ल आरो 2थि थालायाव आलासि थाग्रा न ' लुगासिनो थानाय जादों । थाबैनो बे मोननैबो थालानि खामानिखौ मावफुं जोबनो नाजानाय जादों । गुवाहाटी बाथौफुरिआव लुनो लानाय समाज , थुनलाइयारि हारिमु कमप्लेक्स ( Socio - Literary Cultural Complex ) लुफुंनायः 
 बेयो मोनसे बर ' थुनलाइ आफादनि बेसेबा गेदेर आरो गोनांथार समाज , थुनलाइयारि आरो हारिमुआरि मावफारिनि कमप्लेक्स । बेखौ लुफुंनो थाखाय खमयैबो 20 . 00 ( नैजि ) कौटि रांनि गोनांथि दं । बे एसेबां गोबां रांनि कमप्लेक्स मोनसे लुफुंनाया बर ' थुनलाइ आफादनि थाखाय गोरलै खामानि नङा । थेवबो बर ' थुनलाइ आफादआ नाजानायखौ गुरै खालामाखै । बे कमप्लेक्सखौ लुफुंनो थाखाय दाना होनाय दालाइ आफादआ हर सान नाजाबोदों । सरकारनि रां अनसुंथाइनि अनगायै बेखौ लुफुंनायाबो गोरलै नङा । बेखायनो दालाइ आफादआ जेरै हागौ रां अनसुंथाइ मोननो नाजाबोदों । 2003 मायथाइयावनो राज्यो सभानि एम . पि . मुस्रि इन्द्रमणि बरानि 10 . 00 ( जि ) लाख रां अनसुंथाइजों लुजेननो लानाय कमप्लेक्सनि खामानिआ दाउगानायनिफ्राय दाउगा गासिनो दं । आथिखालसिम राज्यो सभानि एम . पि . मुस्रि उर्खावगोरा ब्रह्मनिफ्राय 10 . 00 ( जि ) लाख रां , राज्यो सभानि बै समनि एम . पि . ड° अरुण शर्मानि 5 . 00 ( बा ) लाख रां , आसाम सरकारनि जनजाति जौगाथाइ बिफाननि गुवाहाटी आइ . टि . डि . पि . निफ्राय मोननाय 16 . 00 ( जिद' ) लाख रांजों गंथाम आर . सि . सि . बिल्दिं लुफुंनाय खामानिआ सोलिगासिनो दं । नाथाय गोबां गोथौ आरो दहला जायगा खामानिआ लेहेम जादों आरो बांसिन उफ्रा खरसा बानस'नो गोनां जादों । 
 गोजोनथाव खौरां दि , देग्लाय 2007 मायथाइनि थाखाय आसाम सरकारनि जनजाति जौगाथाइ बिफानआ बि . टि . सि . नि सिफ मुस्रि हाग्रामा महिलारिनि बिथोन बादि आसामनि हायेनारि जनजाति जौगाथाइ आरो आबाद बिफाननि मन्थ्रि मानिनां मुस्रिमा प्रमीला राणी ब्रह्मनि मददआव 50 . 00 ( बाजि ) लाख रां अनसुंथाइ होदों । बे रांजों कमप्लेक्सनि बाउन्दारि अवाल , हा फबनाय , मोब्लिब सरजाबनाय आरो आद्रा थानाय बिल्दिंनि खामानि मावनो थाखाय प्लेन इष्टिमेट होनाय जादों । थांनाय 2 जुलाइ , 2007 खालारखालि बि . टि . सि . सिफ मुस्रि हाग्रामा महिलारिआ आसामनि जनजाति जौगाथाइ मन्थ्रि मुस्रिमा प्रमीलाराणी ब्रह्मनि नुजाथियाव खामानि मावजेननायखौ बेखेवना अन्थाइ खाम्फा गायसंबाय । दै रानब्लानो खामानिखौ जागायनाय जासिगोन । बेनि अनगायैबो थांनाय 17 आगष्ट 2007 खालारखालि गोदान दिल्लीनि शास्त्री भबनाव थांनानै साहा - सानजा जौगाथाइ ( DONER ) बिफाननि मन्थ्रि मुस्रि मणिशंकर आयारनि मावख'आव गांसे बिथांखि मन्थ्रि बिथांनि प्राइभेट सेक्रेटारिनि गेजेरजों गथायनाय जादों । बे बिथांखिआव आसाम सरकारनि गनायथि नांगौ जानायलाय थांनाय 31 - 8 - 2007 खालारखालि बि . टि . सि . सिफ मुस्रि हाग्रामा महिलारिनि गनायथि लानानै आसामनि गिबि मन्थ्रि मुस्रि तरुण गगैनो गथायनाय जाबाय । बे बिथांखिनि गेजेरजों बाथौफुरि कमप्लेक्स लुफुंनायनि थाखाय गासै 8 . 59 कोटि रां बिनानै गांसे प्लेन - इष्टिमेट गथायनाय जादों । बे रांखौ 2007 - 08नि DONER बिफाननि बाजेटआव सोनो थाखाय खावलायनाय जादों । बेनि अनगायैबो थांनाय 14 जुलाइ 2007 खालारखालि गोदान दिल्लीनि 3 नं सफदरजं र'डआव थानाय भारत सरकारनि जनजाति जौगाथाइ मन्थ्रि मुस्रि पि . आर . किण्डियाखौ गावनि थाग्रा न'आव लोगो हमनानै बर ' थुनलाइ आफादनि बाथौफुरि कमप्लेक्सनि थाखाय बोसोरफ्रोमबो 1 .00 (से ) कौटि रां आनसुथाइ