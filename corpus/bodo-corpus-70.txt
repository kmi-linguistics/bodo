मोनसे समाजाव सोलोंथाइ गोसारनो थाखाय , सोलोंथाइ खान्थिफोरनि जौगानायनि बिथिङाव मानथाखोखौ बिजिरनाया गोनांथार । बियो सोलोंथाइनि गुनगोनां मानथाखो आखुथायजों एनगार हायै लोब्बा दङो । बिनिखायनो फरायसालिनि सोलोंथाइ थाखोफ्राव जानाय नायबिजिरनाया फरायसाफोरनि सोलोंथाइ लानायनि गेना गोरोन्थिखौ सुस्रांनो सम सम सुबुरुन्थायनि हाबाफारि लाबोनाय जादों । नाथाय दासिम फुरा सुस्रांनो हाजोबाखै । आनजाद खान्थिनि गोबां गोरोन्थिनि जुनैनो सोलोंथाइनि गुन आरो मानथाखोया गाहाय जाबोनो हमदों । बिजिरनाय evaluation सोदोबा गुवार सोदोबथि गोनां । समाजनि गासै बिथिङाव जेरै सुबुं , फसंथान आरो मावख ' आरिफ्रावबो evaluation खालामनो हायो । नाथाय सोलोंथाइारि evaluation बुङोब्ला फरायख'थायाव सोलोंथाइ मोन्नाय रोंग'थिनि उनाव फरायसानि सान्थौआरि , समाजारि , गोसोयारि , आबेगारि जौगानाय गेजेरजों सुबुंथाय ( Personality ) जौगानाय evaluation खौनो बुंजायो । सोलोंथाइ बिथिङा सुबुंथाय जौगानाया मोन्नै थाखोआव जायो - मोनसे सान्थौआरि आरो गुबुन मोनसेया जागतिक ( Academy ) । जौगा सोलोंथाइनि आइजेंनि बादैबो फरा बिजाब , सोलोंथाइ आइजें , फरायसालिनि सुजुग सुबिदा , समाजारि हेजाफाबथिफ्रानो फरायसाफोरखौ फोरोंनाय आरो रोंग'थिफ्रा जौगासारनायाव हेफाजाब होयो ।