7 ) बान्दा सिबिनाय , लोगो आरो गावखौ बावनाय बे बाथ्राया गोसोनि बाथ्रा , बिनिफ्राय सिबिनाय बिदै ओंखारो । सोलेरथि गोनां अबं लाउरिया आंनि बिफा , बिमा , सोरजिगिरि आरो आं बिनिनो फिसा , सिबिसुला बेबादि सान्नायानो बान्दा सिबिनाय । 8 ) अबंया आंनि लोगो , बिसिगि सुखु - दुखुनि लोगो बिदि सान्नायानो लोगो सिबिनाय । 9 ) गावखौ बावनाय सिबिनायाव सिबिग्राया गावनो बिद्या गुन , मान गोसोखौ एंगारजोबनान गावनि दाय - दस , गोरोन्थि मावनाय आरो गोसोनि थौले सान्नायखौ गोसो गोजोनै बुंफोरनान अबंनि ( खाथियाव ) आथिंयाव गासैबो बावनानै होजोबो । बेनो सिबिनायनि जोबथानाय । गोसोनि मोन्दांथिजों नायोब्ला सिबिनायखौ आरो मोनथाम बाहागोयाव रानबावनो हायो । बे जाबाय - 1 ) निजोम ( सान्थ ) 2 ) गोर्लै ( बातसल्य ) गथ ' आरो 3 ) गोदै ( मधुर ) । - 1 ) संसारनि अनित्यखौ सानान , लुबैनायखौ एंगारनान गियाननि हेफाजाबै गोसोया दिदोम थानाय बुब्लियाव सिबिसुला सोलेराव जाइ गोजोन सोमजियो बेनो निजोम एबा दिदोम सिबिनाय । 2 ) इश्वोर गथ'फिसा आरो अां , बिनि फिफा बिमा , खांगिरि । गथ'नि फारसिं थानाय बे साननायानो गोर्लै गथ ' सिबिनाय । 3 ) अबंया अांनि बिगोमा फिसाइ अां बिनि बिसि एबा अबंया आंनि अनसुला , आं बिनि अनसुलि , बेबाइदि अनलाइनान सिबिनायानो गोदै सिबिनाय । गोजौयाव मुंख'नाय सिबिनायखौ इश्वोर सिबिनाय बुब्लियाव गुबुन गुबुन दोहोरोम सिबिनाय नुनो मोनो , बबेखानि जोबथा सिबिनाय ( गावखौ बावनाय ) थोरफोयाव सिबिग्रा सुबुंखौ मोन्नांगौया गोब्राब । जाइफ्रा बेखौ मोन्दों बिसोरनि मुङ गोजोर जादों । बे बिथिंखौ नोजोराव लाखिनान दोहोरोमखौ लाखिनो