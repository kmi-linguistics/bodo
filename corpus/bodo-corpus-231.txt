खालिबोल नांगोन गोसोनि बोलो आरो गावनि सायाव फोथायनाय लाखिनाय , जे जोंबो गावनि रावखौ सोलोंनाय , रायज्लायनायनि गेजेरजोंनो बे गिलु - बालु मुगायाव थांनानै थानो हागोन । बेवहाय जेबो गोनो गोथो सान्नांगौ गैया बायदि अां मोन्दाङो । मोनफ्रोमबो खामानियाव जाफुंसार जानो थाखाय गाव गावहानो गोसो थानांगोन लोगोसे गुन गोनां सोलोंथाय लानो जुजिनांगोन । जेब्लासिम फरायसाफोरनि गेजेराव नाजानाय , जुजिनाय गैया आरो जोंनि गेजेराव मोजां फरायसा , बिगियानारि , सानसुमै , माहारि अनसुला , मोजां दैदेनगिरि , डक्टर , इन्जिनियार बायदिफोराव नांगौ बायदि सुबुं जोनोम जाया , अब्लासिम बर ' हारिनि गेजेराव L . P . G . मुगाया मोजां गाहाम गोग्लैनाय नङा , बियो जोंखौ सिगिबाय थागोन । बेनिखायनो L . P . G . मुगाजों मोनसे हारिमुखौ समानै जौगाहोलांनो थाखाय साफ्रोम्बो फरायसा , फोरोंगिरि , दैदेनगिरि , गोरों गोरा सानसुमै बयबो सांग्रां जानांगोन आरो बेनि सायाव समान बिबान लानानै हाबा मावनांगोन । अब्लासो गावनि आंगो राव , थुनलाइ , हारिमुखौ बोजबना थांनानै थानो हागोन ।