बर'फोरनि आयुया सुंबाय । गोदो बर'फोरनि आयुया गोलावमोन । 130 बोसोरहालागै जोरनाय बोराय - बुरै मोननो हायोमोन । नाथाय आथिखालाव 80 बोसोर बैसोनि बर'फोरनाव मोननो गोब्राबसै । आथिखालनि बर'फोरनि आयुनि गड़या 45 बोसोरल' । गुबुन हारिनि सुबुंफोरा साख्रिनिफ्राय आजिरा मोननायनि उनाव समाजनि गुबुन गुबुन खामानियाव गोख्रोंङै नांफाना थायो एबा समाज फोसाबनायनि खामानियाव मुखुब थायो नाथाय बर'फोरा साख्रिनिफ्राय आजिरा मोनस्लाबमोनै थैनायखौ गोबाना लानो गोनां जायो । नङाब्ला एमखौ जिउनि लोगो खालामना लानो गोनां जायो । समाजनि माबा मोनसे मावलांनो थाखाय देहा मेलेमा बिखौ मदद खालामा । आनखि बियो समाजनि नखरनि मोनसे बजा जानानैसो थाहैयो । जायनि थाखाय समाज फोसाबनि मोनसे गोनांथार अंग – बैसो गोरा सुबुंनि आंखाला रोखा रोखा नुजाथियो । 
 जाथाया गंसे देहा फाहामसालिनि । बे देहा फाहामसालियाव बे रोखोमनि जब्रा फ्राय फैयो । बे रोखोमनि जब्राया 90 जौखोन्दो बर'फोर । अां जेब्ला आंनि बिसिनि बेरामनि थाखाय बे देहा फाहामसालियाव हाथाय खनसे सम थानो गोनां जायो बे रोखोमनि बेरामि लोगो मोनदोंमोन जों थानाय साखाथिनि खथायाव । उदैया गां गां दुखांनाय थोबसे बेलुन बायदि । गोसोम सोमखे खे महर । मोखाङा बुलब -लब । बेलाय मा