गाहाइ । बिसोरनो थोजा से रसद - पाति होनो हायाब्ला दावहाआव जों देरहानाया गोब्राब जासिगोन । मा खालामनांगौ नोंथाङा राहा दिहुन्दो । जाउलिया : राहाआ मोनसेल ' दं सादोरसिं । हायेननि रायतफोरखौ बुजाय - आजाय जाग्रामुवा लाबोनांहोसिगोन । बिसोरखौ बेखौनो बुजायनांगोन - हायेन राइजोआ इंराजनि आखाइआव थांब्ला अराइ सम बिसोरनि ग'लाम जाना थानांगोन होन्ना । सादोरसिं : बिदिनो नाजानाय जाबाय । नाथाय बेमाफारिया आरो इंराज सान्थ्रिफोरखौ गिना जोंखौ हेफाजाब होनो रावबो आवगायबोलिया । जाउलियाः अां हायेननि रायतफोरनि खाथिआव थांगोन । आमाय अर्जुन सोरकार , सद्रिया एनजिनित ठाकुर , अभय नासयनमोनखौ लाना गामि गामि गिदिंहैनोसै मायरं , मैगं , थाइगं , दाउ - अमा , फारौ मा मोनो बिना लाबोनो । गामियाव थांनानै हायेनारि राइजोफोरजों नुजानो गोनां जाना दं । सेंसौ खाम्फाआ भुटान राइजोआव संगालि थिनहरना राजानो खौरां हरदोंनो जोंनि सन्थ्रिफोरा दाउ - अमा , बोरमा , फारौ , हांसो आरो माइ - माइरं सेना लाबोदों होन्ना । जोंनि महाराजाआ बिनि मा राहा लायो बुंस'हाया । मोनसे गाज्रि खौरांबो दं सादोरसिं । सादोरसिं : मा गाज्रि खौरां सान्श्रि गाहाइ ? जाउलिया : बे गाज्रि खौराङानो जादों - सान्थ्रि गाहाइ सेंसौ खाम्फानि दैदेन्नायाव रोजाब्रै सान्थ्रि हरना दावहायाव जोंखौ हेफाजाब होनो थिनहरदोंमोन । नाथाय जोंखौ लोगो हमाखिसै । जोंनि इसेबो खौरां लायाखिसै । [ बे समावनो रुपसिंआ हाखु दाखु हाब्बोना बुंफैयो ] रुपसिं : सान्थ्रि गाहाइ , जोबोर गेदेर खैफोद जाबाय । जाउलिया : मा गेदेर खैफोद रुपसिं ? रुपसिं : जोंनि महाराजाआ रोजाबा सान्श्रि थिनहरनायखौ लाना इंराज सान्थ्रि फोरजोंसो लोगो लाबाय सेंसौ खाम्फाआ । लोगोसे जों मोन्नाय गोरोबथा बिलाइखौ बिनिनो थिन्नायाव सोरबा खावनानै लांबाय । जाउलिया : हु ! सेंसौ खाम्फाआ बिदिब्ला फोथायखेबस'खालामबाय ? अां जा सान्दोंमोन बेनो जामारबाय । गोरोबथा बिलाइखौबो खावबाय ?