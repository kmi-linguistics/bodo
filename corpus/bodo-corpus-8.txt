नितिफोरा आलादा आलादा नंगुबैजोबाबो जानो हागौ । गोबां गुबुन गुबुन हान्जानि नितिफोरा रोखोमसे ओंथिनि आरो रोखोमसे न्याय होनायनि बाथ्रा बुङो जानो हागौ । नाथाय थेवबो सोरनिबा नितियाव सोरनिबा न्यायनि सोंलु दिहुनलायबाय थानाय जायो । जेरै हादोराव इकोनमिक लिबरेलाइजेचना एसे गोबावनिफ्राइनो सिं सिं जाबोदोंमोनब्लाबो बेखौ राजखान्थि फारियाव गोख्रोंसिन खालामफैनाया एन . डि . ए . सरकारनि समीवनो । दानि एफ . डि . आइ . आयदाया लिबारेलाइजेचन्निनो मोनसे बाहागो । जाय समाव लिबारेलाइजेचनखौ गनायनाय जादोंमोन निति हिसाबै बै समावनो एफ . डि . आइ . खौबो गनायनाय जाखादोंमोन । मानोना गोबां फोथाराव फरेइन डाइरेक्ट इनभेष्टमेन्ट गैयाब्ला लिबारेलाइजेचननि ओंथिया आबुं जानो हाया । लिबरेलाइलेचननि ओंथिआनो फ्रि मुभमेन्ट अप केपिटेल आरो बेयो इनभेष्टमेन्टनि दारैसो जानो हायो । थेवबो नांगौआव गोदान निति दिहुनलायनानै हान्जाफोरा हेंथा होलायलायनो हमदों । बयहाबो गोसोआव दं दिनैनि इउ . पि . ए . सरकारनि गाहाय हान्जा कंग्रेसआबो एन . डि . ए . सरकारनि समाव बे आयदाखौ हेंथा होदोंमोन । नाथाय दिनै बे हानजायानो बेखौ बाहायनो थांनानै एन . डि . ए . हानजानिफ्राय फिन हेंथा मोनफिन्दों । दिनैबो हेंथा होग्राफोरनि गेजेरावबो गोबाङानो एफ . डि . आइ . खौ मदद होयो जागोन । नाथाय हान्जानि नितिया बिबान बिनो होदों आरो बेखौ बियो मावफुथारनांगोन । दिनै नितिया मोनसे फिसा फिसा थोर्फोआव ओंथि दिहुन्नानै बाहायजानाय आयदा जादों । जों निति बुङोब्ला सरासन्स्रायै राजनितिखो लोब्बा लानानै सानो आरो बिजिरो । मानोना राजनितिजों हादोरनि गासिबो नितियानो फैफायो । फारसेथिं समाजनितियाबो मोनसे हादराव बै हादरनि नितिजों