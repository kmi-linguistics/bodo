रावनो नोंनि दुखुनि जाहोन जानाय नङा । । " 
 नों जेब्ला सोरनिबा दुखुनि जाहोन जाब्ला दुखु जाजाग्राया नोंनि मोजां माब्लाबाबो खालामनाय नङा । मैदेरा जेरै अदाल गुदियाव खैफोदनिफ्राय रैखा मोन्नो गाबो ओखायनो गासै सुबुं माहारिखौबो गोजोन मोन्नो आफा बाथौनि सेराव सुंग्रिनो खावलायदों ; 
 ओरै - - 
 " मैदेरा गाबो अदाल गुदियाव 
 मानसिया गाबो आफा बोराइ बाथौनि सेराव । " 
 जों दा आरो इयुनाव जुदि गोजोन , थार - सैथोखौ नागिरोब्ला दोहोरोमनि बेसेनजो जोंनि जोलैफोरखौ आयगाय होनांगोन । नङाब्ला बे समायना बिलाथ लाथाया गाज्रिनि बेरफ्रुनायाव सिलिंखारं जागोन बे थार । नाथाय जों मिजिं थिया जोंनि बे समायना बिलाथ - लाथा , समायना जिब - जुनात , दम्फां - लाइफांफोरा , दैमा - दैसाफोरा अबथिरा सिलिंखार जानायखौ । जों बयबो सोरजिनो लुबैयो , सोरजिनि बिगोमाखौ मोन्नो हास्थायो । ओंखायनो जोंनो सिजौआरि गियान नांगौ 'सि गोजौ'जों गोरोबहैनो । जायखौ मोननायनि मोनसे राहायानो जाबाय दोहोरोमनि नुंगुबै लामाजों । ओंखायनो बाथौ दोहोरोमाव बिथोन होदों - 
 " लेखाखौ सोलोंनांगौ फरायसालियाव 
 सिजौयारि गियानखौ सोलोंनांगो थानसालियाव । " 
 जों आशा फारियो बै गोजोन बुब्लिया जोंनिफ्राय बारा गोजानाव गैला । जों बयबो गोसो होसोमनानै , बावसोमनानै आफा बोराइ बाथौखौ सुंग्रियोब्ला जों नंगुबै गोजोनखौ मोनथारगोन , जिउयाव फोन मोनथारगोन । बे अराइ थार । "जै आफा बोराइ बाथौ ! "