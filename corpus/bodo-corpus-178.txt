बेनो गिरि चाणक्य ब्रह्म इसोरनि गाबज्रिनायाव जीउ गवाखै आगान होलांनांदों , थेवबो जोंनि गोर्बोआव फेभिकल आथा बादि सिथाबना दं । दानोलाय जों बोरै बावनो । बिदिखायनो आंगोजों बेनि गुणखौ सुनाइ सुनाइ गोबां सोदोबथिजों मुं खारिना रायखांदों : - रोफोदाय , बेहिया , आरि , लर्ला आरो versatile . . . । बाख्नायजादों गावनि रोंथायनि थाखाय । मालाय बादि देद्लारोङा बेयो गावनि बादि गावयै गोहैलो Simplest of the simplest गाननाय - जोमनाय सादाबुसा । 
 बे गिरिखौ गोबाङानो गोबां लिरलांबाय बेनि मावफारिखौ बिरनाय बिरनाय । लिरनांगौया नाथाय जोबा हाग्राखौ साम दांब्लाबो हाग्राया जोबरोङै बादि " दानो बावो नामा ? " बे सोंलुजोंसो जावलेनाय जादों बे लिरथाया । जुग जुग गोजोर थानांगौयाव बोरै बावनो । बावनायखौनो गले गले गोसोखांनानै गोसोखांफिन्नो हायोब्ला नै बावैसोल जालांनाय इसोरनि गाबज्रिनायाव आगान होलांनांनायखौ बोरै बावनो । बिदिनो गोसोखाङै - खाङै जावलेबाय थानाया बिथांनिसिम मोजां मोन्नायखौ फोरमायनाय । 
 जाय बिमा - बिफाया बिदि फिसाखौ जोनोम होदों आरो गावसोरबो जोनोम मोन्दों बिदि बिमा–बिफाफ्रा इसोरनि समान । बे खाबुवावनो फारियै बिफा - बिमानि मुंखौ खारिनाया गाहाम जेरै : - रुंसारि धनसिं ब्रह्म , रुंसारि साखुस्रि ब्रह्म । गिरि चाणक्य ब्रह्मनि बै