जानानै थांनाइ जाथाइफोरखौ खुगाजों एबा लिरनानै फोरमाय नायखौनो जारिमिन होन्नानै बुंनाय जायो । बे जारिमिना मोनसे थि देशनि एबा बुहुमनिबो जानो हागौ । मोनसे थि देशाव जेरै भारत देशाव मा - मा जायामोन एबा जागासिनो दङ बेफोर जाथायफोरनि जारिमिन भारतनि जारिमिन आरो गासिबो देशफोरखौ लानानै जमायै जा - जा जाथायफोरनि जारिमिन बे जारिमिनखौ बुहुमनि होन्नाय जायो । बे जारिमिननि गेजेरजों जा - जा मिथिनो मोन्नाय जायो एबा जा - जा फिथाय थायो बेफोर मिथिफुनाय एबा फिथाय थायनायफोरखौनो जारिमिननि बेसेन होन्नाय जायो । ( बि टी ए दी ) मोन्नायाबो जारिमिननि मोनसे बेसेन । मानोना बर'फोरनि ( BTAD ) मोन्नायाव बर'फ्रा मंग'लिआनिफ्राय फैनाय मोनसे हारि बेसोरनो मोनसे जायगा होनांगौ होन्नानै ( BTAD ) खौ दानाय जायाखै , एबा बर'फ्रा तिब्बेतनिफ्राय फैनाय मोनसे हारि बिसोरनो मोनसे जायगा होनांगौ होन्नानै ( BTAD ) होनाय जायाखै , नाथाय बर'फोरा बे जायगानिनो गुदि खिलि जेननाय हारि होननानैसो ( BTAD ) खौ होनाय जादों । 
 जारिमिननि दावगानायाव मोनसे देशनि मुं , मोनसे नोगोरनि मुं , मोनसे हारिनि मुं एबा मोनसे बंसनि मुंखौ गुबुन गुबुन मुगा एबा गुबुन गुबुन समाव सोलायनायबो नुनो मोनो । बिब्दिनो मोनसे हारियावनो गुबुन गुबुन देशाव नुजानाय नुनो मोनो एबा मोनसे देशानो गुबुन गुबुन हारिफोर नुजा फैनायखौ दिन्थिनाय नुनो मोनो । बायदिसिना सुबुं , बायदिसिना राजा , बायदिसिना हारिफ्रा गावसोरना गोहो बायदियै माबा - माबि मावनानै बाइदिसिना जाथाय सोमजि होयोब्ला आरो बे जाथायफोरखौ फारि फारि अानथोर लानानै अक्ट' , खालार , मायथाइजों लोगोसे फोरमायोब्लानो जारिमिननि महर मोनो । बिब्दिनो जारिमिन लिरगिरिफ्रा मोनसे हारि एबा सासे सुबुं एबा सासे राजानि जारिमिनखौ थख - थखयैबो लिरनानै दिहुनो हायो । 
 बे दताअावनो जारिमिननि गोनांथि आरो बिनि बेसेनखौ गाहायाव होनाय बायदि बिजिरनानै नाइजाओ - 
 जारिमिननि बेलाआव , बर'फोरनि आखल एबा बरफोरनि हुदाखौ नायोब्ला नुनोमोनोदि - "थैनायखौ थांहोदों " , थैनायखौ