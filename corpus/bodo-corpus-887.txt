एबा अधोरोम ( धोरोम बादगा ) खौनो मावफ्नाङो । केबल मावनाय मानसिया माबादि सान्नाय आरो नोजोरै मावदों , बेनि सायावसो धोरोम आरो अधोरोम जानायनि बाथ्राया सोनारो । कर्म एबा खामानिखौ मावग्राया गावनि 10 इन्द्रियफोरखौ बाहायनानैनो खामानिफोरखौ मावयो । जेरै - 5 ( बा ) कर्मेन्द्रिय आरो 5 ( बा ज्ञानेन्द्रियफोरखौ बाहायनानै मावयो । जेरै - आथिं , आखाइ , खुगा , आथोन इन्द्रिय आरो खिग्रा इन्द्रिय बै मोनबाया कर्मेन्द्रिय आरो गन्थं , खोमा , मेगन , सालाय आरो बिगुर बे मोनबा ज्ञानेन्द्रियखौ बाहायनानै सांग्रां जाग्रोनानै खामानि मावनाय । बे इन्द्रियखौ बाहायनानै मानसिफ्रा एबा जिबिफ्रा खामानि एबा कर्म मावयो । बेफोरो सत कर्मब्ला पुन्य जानानै धर्म जायो आरो असत् कर्मब्ला फाफ जानानै अधर्म मावनाय जायो । ( 10 ) गावजों गाव हिंसा द्बेष खालामलायाजासेनो गोजोनै थानाय आरो थानो फोरोंलायनायाबो सतकर्म जायो । सैथो गोसोजों सैथो खामानि मावलांब्लानो सतकर्मफ्रा गावनो जालांबाय थायो । अब्लानो मुलुगाव गोजोन्नाया अरायबो थाबाय थायो । रावबो रावखौबो दुखु होज्लायनो गोनां बारहावा सोरजिनो गोनां जाया । जथ गिज्रा , मुगैजाथाव आरो सोंखारि जाथाव खामानिफ्रा उजिखाङो सकाम गोसोयै मावनाय खामानिफोरनिफ्रायसो । सकाम कर्म माने लुबैनाय थादेरनाय खामानिफोरा बै लुबैनायनिफ्रायनो जथ ' फाफ दङ मुलुगाव उजिखाङो । लुबैनाया आत्मानि गोसोनि सायावसो सोनारो । आत्माया साफ्रोमबो / मोनफ्रोमबो जिउ - जिबिफोरनाव थाखायो । नाथाय बै जिबिफोरनियाव हाबनानै थानाय आत्माफोरनि गोसोफ्रा साफ्रोमनियाबो गोरोबलाया । आलाद - आलादा जायो । बै आलादा गोसोआ बै जिबिनि महर आरो गुना - गुणनि सायाव सोनारो । जेरै - मावजि - सैमा - सियाल - मोसाफ्रा बेदर गोथां जानानैसो गोजोन्नाय मोनो , मानसिफ्रा ओंखाम - मैगं - थायगं अरजों संनायखौसो जानो मोजां मोनो , मोख्रा - खेरखेटुवाफ्रा बंफां सायाव बारखोनानै गोथां - गोमोन फिथाइफोरखौ जाब्लालायनो मोजां मोनो । सैमा - अमाया खिखौ जायो , मोफौ - मोदैफ्राबो बिब्दिनो गोजाम हाराफोरखौनो अरख्रुबनानै गोजोन्नाय मोनो । बे आखल - आखुआ इसोरा जिबिफोरनाव सोनानै हरखानाय जिबात्माफोरनि गोसोनि सायावसो सोनारो । जिबिफोरनि महरजों गोरोबनानै आलादा आलादा आखल - आखुफोरखौथ इसोरानो सायख'नानै हरखानाय आखु । नाथाय मोनसेल ? महरनि मानसि हारिनियावनो मानसि लायै मानसि गोबां आखल - आखुनि मानसि दंसोगारो । मानसिफोरनि आखल - आखुफ्रा जाबादि गुनागुणनि बैबादि जों गोरोबनाय खामानिफोरखौ मावखायो । जेरै - सत गुणनि मानसिफ्रा सट्खामानिखौसे मावखगोन - बेयो रज गुणनि राजसिक खामानिफोरखौ मावेनो मोजां मोनखानाय नङा । बिब्दिनो राज गुणननि मानसिफ्रा राजजिक खामानि मावनोल मोजां मोनो । राजजिक गुणनि मानसिफ्रा सट् गुणनि खामानिफोरखो सुग्लाय हाबनाय जेलदेमा आरो गिखफोरनि खामानि सान्नानै बिब्दि खानिफोरखौ मावनो लुबैया एबा मावनो हाया । बिसोरनो नांगौ रौ - रौ , सौ - सौ जुमाय बेदरनि जानाय लोंनाय , दुम दांखाल खामानि मावनाय , दावराय खालामनाय उरखां लांनाय , आयजें दैनानै रोन नांनाय , बुथारलायनाय - सिथारलायनाय खामानिफोरखौसो राजजिक गुणनि मानसिफ्रा मोजां मोनो । नाथाय बिब्दि आखल आखुनि मानसिफोरनिफ्राय सुबुं समजाव गोजोन्नायखौ लाबोनो ( मोन्नो ) हाया । बिब्दिगुणनि मानसिफ्रा गोजोनै थानो सुखुआ । बिसोरो लुबैयो दुम - दांखाल हान्जा सुरनानै जै होख्रावबायनानै सोरनिबा जिन्दाबाद , सोरनिबा मुर्दाबाद , सोरनिबा लं लिभ , सोरनिबा ग' बेक होनाय