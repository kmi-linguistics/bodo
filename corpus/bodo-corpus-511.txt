बे गथ ' ओरैबायदि राव आरो सोदोबफोर बाहायासै जायखौ अां खोनासंनो हायाखैमोन । बिमाया लाजिनो अहायै गथसाखौ ओरैबायदि बुनैसैदि आंसो बादा होनो गोनां जादोंमोन । बिमाया बुयैनो बुंदोंमोन , - फाग्ला , जावलिया , बोरखेनाय , मोदाय अरदों नोंखौ ? नोंनो सोर बेबायदि फोरोङा ? बायदि बायदि । अां सोंनो लुबैयो , थारै बेनि दायनिगिरिया सोर ? बे अन्थाव बाथाव गथ'आ ना सोरबा ? बे गथनो गुबुन जिब जुनार मोदाय दावदाया फैनानै फोरोंफैयाखै । बेनि दायनिगिरिया बिमा - बिफाजों लोगोसे बेनि समाज । समाजनि गेदेर मानसिफ्राबो समाजखौ गुबुंले खालामनायाव एसेल ' दायनिगिरि नङा । आथिकालाव फरायसालियाव फोरोंनाय केरिकुलामखौ नायब्ला मानसिखौ माब्रै आखा फाखा खालामनानै थोंजों थांना थानायनि राहा खालामनानै होनो हायो बेखौसो बांसिन थांखिनाय बायदि नुनो मोनो । आथिकालनि फरायसाफोरनि थांखियाबो जानो हागौ बेबायदिनो । नाथाय बे सान्नाया गोरोन्थि । थांनानै थानो आरो जिउआव जौगासारनो थाखाय लाइमोनफोरनि गोसोआव फोथायनाय , अन्नाय , मोजां मोन्नाय , हेफाजाब होनाय , सिबिनाय , मानिनाय , गंग्लायनाय , सैथो , धोरोम गासै जिउ आरो जिउमानि बाथ्राफोरखौबो साननो गोनांथार । लाइमोनफोरनि गोसोआव बेफोर मानसिया थायोब्लासो जिउआ समायना जायो । गोसोआव गोहो बोलो मोनो । जिउखौ साननो हानाय , मोन्दांनाय गोहोआ फैयो । जायनि गोसोआ हिंसा , अख्रा , दुथां , फोथायनाय गैयै , बेबायदि लाइमोनफोरनि गोसोआव गियान साफिया । बेयो बेसेबा गोजान जायो । जायनि थाखाय लाइमोनफोरनिफ्राय समाजआव मिजिं खालामथावै थासारि जोनोम जायो । बेराफारसे गुबुनफोर बुंनायजोंल ' गोरोबहोना सा - साज्राङै फोथायोब्ला बियो माब्लाबाबो गियानखौ मोननो हाया । बियो थारै गावनो गियानजों मोन्दांनो हानांगोन , नङाब्ला बियो जागोन सासे थगायसुला आखुआ सासे गेदेर फोरोंगिरि । मोजां हुदाफोर जेरै सैथो बाथ्रा बुंनाय , बिमा - बिफा लोगोसे गेदेरफोरखौ खुलुमनाय , मानिनाय , गंग्लायनाय , सोमोन्दो लेंनाय , धोरोम फालिनाय , गाज्रि हाबानिफ्राय गोजानाव थानाय , गुरै रायज्लायनाय , आखु दिन्थिनाय हुदाफोरखौ उन्दैनिफ्रायनो सर ' खालामबोनांगौ । बर'फोरनिफ्रायबो लाइमोनफोरनाव गोथौ गियान सोमजियो आरो जौसिन देरसिन गोहोनि फारसे फोथायनाया फैयो । आथिकालाव बिजाब फरायनाया गियान मोन्नायनि मोनसे बिजों । अन्थाइ मुगायाव सिखा खालामनो हाथिायार बानायनायनिफ्राय लानानै दिनैसिम भुमाव मानसिनि बयनिख्रुइबो देरसिन दिहुनथाया मा ? बे सोंनायनि फिन्नायखौ फरायसा एबा लाइमोनफ्रा गोबाङा गोबां रोखोमै होनो हागौ नाथाय बिनि थार फिन्नाया जाबाय ' बिजाब ' बिजाबानो मानसिनि बयनिखुइबो देरसि दिहुनथाइ । बिजाबानो दुलाराय मुलुकनि सासन खालामगासिनो दं , बेंगासिनो दं । बिदिन्थि हिसाबै नोंसोर भुमनि बिजाबफोरखौ सावनानै गारजोब जुदि भुमाव गांसेबो बिजाब थाया अब्ला मानसिया साननैनि उनावनो जारिमिननि अन्थाइ मुगायाव थांफिनगोन । बिजाबावनो दं एटम बमा , निउक्लिया बमा , जिउ , नख्रां - नख्रांमा , लाथिखमा गासैबो बिनिखायनो आथिकालाव मानसिया बिजाब फरायनायखौ नागारनानै (थांना थानो हाया ) जौगासारनो हाया । बिजाब फरायनो एबा गियानि