 " खोथा दङ होनबायना । " – आंनि फिनखौ मोजां रोखोमै मोनैयाव बिथाङा जेबो बुङाखिसै । मिनिस्लु थानायसै । सुइस अफ् खालामगोन नामा सोंदोंमोन । आङो होनबाय - 'थाथों , गाबबाय थाथों सुइस अफ्बो खालामा अां । " 
 मोनसे समनि गावनि सार जानायलाय इलु इला मिथिनो लुबैया लासिनो फरायसालिनि गोबां खोथाखौ मिथिनो लानायसै बर'आ । अांबो बायदि बायदि सावरायनानै सम बारहोनायनि थांखिखौ हासिल खालामनो थि खालामनायसै । सावरैनाया जेसेबां गोबाव जादों फोनाबो बेसेबांनो रिं जादों । दान्दिसेबो थाबथाया लासिनो रिं जाबायथानाय फ'ननि दिष्टाबखौ सहायनो हायै आङो बिदाय लानानै ओंखारबोनायसै । अब्ला गु बाजिबायमोन । 
 बाइकखौ आरोबाव ष्टार्ट होबाय । फनआबो गाबबाय थादों । गाबथों । सानबाय आङो । दासो मिथिदों आमोखानि खेलाखौ । नागिरबोनाय मानसिफोरजों जाहाथे ज'रा जखा जाया बेनि जुनै आङो दोंसे सिखाव लामा संनानै लाबाय । जा लामाथिं नखरनिफ्रा रावबो फैफेराखै । बाराब्ला न'आवनो थाङा आङो बे हरसेखौ । 
 नखरनि मानसि माबादि उन्दुलाङो नायगोन । आरो बुरैआ ? – बुरैआ मा बादि फ्राइ खालामनाय भाङोन नाखौ जायो नायगोन । बेसेबां सान्थिजों जायो नायगोन । सानबाय आङो । 
 न'थिं फैदोंमोनब्लाबो हरखाब गोसो जाबायआरोबाव सोरनावबा थांनो । थांबाय थांग्रा लोगोनाव नङा नाथाय जायनि न'खराव थांथारा बिनि न'खरावसो । अब्लाबो बुरैआ नागिरनानै मोन्नाय नङा । 
 सिफियाव थानाय मबाइला रिंदों आरो रिंदों आङो बाइकनि एक्सिलेटरखौ दाबायनानै आवगायदों गुबुन सासे लोगोनियाव जायखौ न'खरनिया मिथिया । बिथाङनो जाबाय सुनिल दत्त । 
 सुनिल दत्तआबो आंनिनो लोगोब्लाबो बेबादि थांलाय फैलाय गैयैलाय बुरैनि मेलेमा दत्त बिथांखौबो मोनहास'आ । 
 सुनिल दत्तनियाव हाबहैबाय । सिथ्लायावनो जिरायबाय । उन्दुनो लाहार फाहार खालामबायमोन । आंखौ नुनानै नखरनि बयबो सिखारबाय । 
 फनआ रिंजाबाय थादों । दत्तआबो फ'नखौ रिसिभ् खालामनो थोनबै । खालामा होन्नायाव कार्त्तिक बर ' बादिनो सोंफिनदोंमोन । गुबै बाथ्राखौ आङो खिन्थास्रानायसै । आंनि फिनखौ मोन्नानै दत्तआ बुंनायसै - " खन्थाइगिरिनि खुद्रिनाया मा बादि बुजिनो बाखि गैला दैमारी । " 
 बायदि बायदि बाथ्रा सावरायबाय थादोंब्लाबो आङो सम सम घरिखौ नायदों । जिसे बाजिबाय । हरै फ'नाबो गाबबायानो । नाथाय हमाखै । 
 दत्त बिथांनि न'खरखौ असुबिदा होनो गोसो जायाखिसै । ओंखारबोनायसै । जेब्ला मेइन र'डखौ गाखोयो अब्ल गारिनि लाइट नुनायसै सानबाय आङो नागिरनायफ्रा बिसोरनो जागोन । दासो साल्ला गारि खारहोनो गोनां जादों । जाथों दसे थाथ'बाय आङो मेइन र'डखौ गाखोनायनि सिगां । सिखाव लामाबो आरो गैलामोन । बारहोग्रोबाय गारिखौ । गारिया थोंजों बारग'लांबाय । आंखौ नुवाखिसै साल्लाफ्रा । बुरैआबो दंफायो खोमा । जानो हागौ गथ'आ द्राइभ खालामदों । 
 मेइन र'डजों न'थिं फैनाय मसाव आरोबाव गंनै बाइक लोगो मोनबावदों । नाथाय बिसोर नङा नंगौब्लाबो जानो हागौ आंखौ हमस्लाबनो हायाखिसै । अांबो जेसेबां हायो बेसेबां स्पिडआव बिसोरखौ बारबोनायसै । 
 जेब्ला न ' मोननोसै नुबाय सोरगिदिं स्रिं स्र' । लाइटफ्राल ' ब्लाउ ब्लाउ जोंबाय थादों । गासैबो