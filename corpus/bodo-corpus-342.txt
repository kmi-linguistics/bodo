गुदियावनो दं 'माव'नि जोबनो गैयै बिहोमा । बिथाङा चीनआव कमिउनिष्ट हान्जा दानायनि गेजेरजों चीन हादरखौ जौगानाय लाबोजेनो । चीन हादरआबो बै समाव गुबुन हादरनि सिङावसोमोन । 'मावआ ' गोबां नाजानायनि गेजेरजों चीन हादरखौ उदां खालामनो हायो । गोबां थिउरिया हान्जानि खुगायाव खोनानो मोनो । 'माव'नि मुंखौ । मानि थाखाय एसेबां मुंदांखा जानो हाखो । बेनि गुदियावनो दं बिथांनि गोबौ सान्थौ आरो आदर्शनि बान । मावआ गावनि जोनोम हादर चीनखौ जीउयै माहामै मोजां मोनोमोन । चीन हादरनि कौटि - कौटि गोदोसोनानै थानाय सोबख'जानाय , नाख्रेब जानाय हालुवा आबादारिफोरनि हालोदखौ नुनानै गोर्बोआ इनायनो मुगैदोंमोन बिग्रायारि मावनि गोसोआ । गादब जानाय , सोबख'जानाय आरो नासय जानाय हारिया उदांस्रि नागिरो । बै समाव चीननि बांसिन बाहागो हायानो माहाजोनफोरनि आखावनोमोन । बेखायन चीननि रायजोफोरा जोबोद जाल्लायाव दंमोन । बेफोर गासैबो गोखा - गोखै मोन्दांनानै आरो राइजोफोरनि दुखु जाल्लाखौ नुनानै 'माव'आ चीनआव जांख्रिथाय लाबोनायसै । माहाजोनफोरखौ फेजेन्नानै बिसोरनि हा - हुखौ निखाउरि हालुवा आबादारिफोरनो रान्नानै होनाय । नासय जानाय , सोबख ' जानाय थाखोनि सुबुंखौ लानानै 'माव'आ जांख्रिनायखौ जागाय जेनासै । मावआ चीन हाददआव माहाजोन खान्थिखौ फोजोबनानै गासैबो समानै मोनजानांगौनि खान्थि दानानै गालांनायसै । बे बेसेबा गोबां सुबुं थानाय हादराव बेबादि समानखान्थि सोलिनायसो सान्नो गोनां । बेनिखायनो चीनआ 'माव'खौ ईसोरनि समान सिबियो आरो मानियो । मानो मानिया जानो हागौ बै थाखोआव थाबाय थायोमोनब्ला दानि बे थाखोआव सफैयाबो जानो हागौमोन होन्नानै सान्नानै लाजायो । बेखायनो