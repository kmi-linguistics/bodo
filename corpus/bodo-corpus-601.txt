खायसेना दैयाव - अराव । 
 बिनि गेजेरावनो जोनोमाव बेरखां फैदों । जेरै - गोहो बोलोनि बिगुमा - दुर्गानि मुङै " दुर्गा पुजा " इनाइ अगेन , फाउनि साजा होग्रा - " कालि पुजा " कालि मोदायनि । मावनाय - दांनाय , लुनाय - बानायनायनि बिगुमानि मुङाव " बिस्व कर्मा ' पुजा " जानाय - लोंनाय , माइ - माइरंनि बिगुमा - " लक्षी पुजा " बाइदि बाइदि पुजाफोर दिनैसिमबो सोलिबोगासिनो दं । नाथाय बेफोर पुजाखौ माब्लानिफ्राय फुजिजेन्नाय , खुंबोनाय बिनि जेबो मोन्दांथि गैया । 
 मुलुगाव थांनानै थानो सुबुंफोरा बाइदि - बाइदि रोखोमनि आयदायाव जेरै - जानाय - लोंनाय सोलोंथाय , गोहो , बोर बाइदिसिना नांगौ जानानै फैयो । बेफोरनि थाखाय साफा साफा मालिग ( बिगुमा ) दंथारो होन्नानै सुंबु फोरा फोथायबोदों आरो सानखांबोदों । दिनै सिमबो फोथायबोदों । फोथायनाय दं । बैफोर रोखोमनि फोथायथिबोनाय फोथायथिजोंनो सुबुंफोरा बाइदि रोखोमनि पुजा होनाय आसार फोरा मानसिनि गेजेराव बेरखांदों । बिब्दिनो पुजिबोनाय बाथ्राफोरखौ बुंनो गोब्राबब्लाबो मानसिफोरा जि समनिफ्राय इस्वोरनि गुमुरखौ मोन्नायसै इस्वोरनि बिफTवखौ मिथिनायसै अब्लानिफ्रायनो बिनि अन्नाय मोन्नो , बोर मोन्नो थाखै पुजिनो , सिबिनो सोलोंनायसै आरो आथिखालाव नुनायबादि नङाब्लाबो बैफोर पुजानि आसार खान्थिफोरा सुबुं माहारिनाव नुजानायसै होन्नाय बाथ्रानि बान्दो दं । 
 मुर्थि बानायनानै साखार रुपजों साजायना गानफब - जोमफब , देलाइफब खालामनानै रंजा - बाजा , गान - बाजोनाजों इस्वोर सिबिनाय पुजा खालामनाया दिनैसिमबो रोखा सावगारि दं । नाथाय बर'फोरा बिब्दि पुजा खालामा । मुर्थि पुजा एबा साखार रुप होनानै पुजिनाय खान्थि आसारफोरा बर'फोरनाव गैया । बिसोर निराखार ( मेगनजों नुनो मोनै ) खान्थिनि आसारजोंसो पुजा होयो । बेवहाय सैथोथि दं । बेफोरनि गोहोनि बिगुमा - देव - देवीफोरनि पुजाया - खेराइ गारजा होनायावनो सिबिखाबोनाय जायो । नाथाय बेफोर मुजों नङा माइनाव एबा लक्षी बिमुंजो लक्षी गारजायाव बेरखाङो बिमा आइ माइनाव हिसाबै । 
 दिनै बे लक्षी पुजाया मा रुप - मुश्रीजों माब्लानिफ्राय फुजि जेनबोनाय , जागायजेन्नाय बेथो आबुङै सान्नो गोनां दं , संदान्नो गोनांथि दं । बेयो मोनसे गिदिर सोंलु । बेखौ बर'फोरा माब्लानिफ्राय खुलुमजेन्नाय सोंलु दङ आरो फुंखा सावराय मेलाव सावरायनो गोनांथार दं खोमा ? 
 बेबाइदि पुजासालि बानायनानै साजायफबनानै रायजो - राजा बयबो खौसेयै रंजा - बजा खालामनाय बैफोर रोखोमनि आसार खान्थिआ जोंनि बर' समाजाव गोदानसो । बेफोर