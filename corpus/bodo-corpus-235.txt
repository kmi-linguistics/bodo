गाबनाय आरो खुद्रिनायखौ बुजियो आरो खायफाया गावसोरनि दायखौ सिमानबो जायो । नाथाय थोंजोङै मदद होनो माब्लाबो आवगायबोया । बरनि नासय जानाय , नाख्रेब जानाय , थगायजानाय आरो भावथिना गेलेजानायफोरखौ नुनानै दुखु मोनो । एंगार हायै जातिनि सेन्टिमेन्ट मोनसेखौ माब्लाबा सहायनो हायैआव खर'आल जिंगोर - जिंगोर सायो । गोसोयाव बोरखांनाय फैयो साफ्रामबो सांग्रां बर'नि गोसोयाव दुखुनि रोहो रोहो अर जोङो । 
 दानि समजों खाबजानानै थांना थानो थाखाय गोबां मावनां खामानिफोर दं दा । गिवियावनो जों भाव ( attitude ) आरो आखुथाय ( behaviour ) फोरखौ सोलायनांगौ । सोलोंथाय , हाबा मावनाय , समाज आरो राजखान्थिनि फारसे जिथु attitude जोंहा दं दा बेखौनो सोलायग्रोनांगोन , बेनि उनावसो जों गुबुन बाथ्राखौ सान्नो हागोन । दिनै सारा आसाम नाङैनो कुवालिटि एडुकेसननि बागै गोबां खामानिफोर जेरै - सेमिनार , वार्कसप , रेलि , केम्फेन , कनफारेन्स बायदि सोलिगासिनो दं । नाथाय जोनि एडुकेसननि बिखान्थिया उल्थायैसो खारगासिनो दं । मानोना आथिखालाव जोंनि जायगायाव आनजाद , मार्क आरो सारथिफिखेट अरेन्टेद सोलोंथाय सोलिगासिनोदं । गुबुन फारसेथिं नांगौनि बारा फालांगिरिआरि सोलोंथाया सोलोंथायारि आबहावाखौ आबुङै सोलायहोबाय । बेबादि थासारियाव जों सोलोंथायनि फारसे जोंनि भाव