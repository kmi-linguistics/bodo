ब्रिटिसनि सान्त्रि गाहय सेनसौ खाम्फाजों आलाइ खुंग्री दैयाव दान्थार जानांदोंमोन 1826 माइथायाव जानाय इमाण्डाबु गोरोबथानि गेजेरजों आहम रायजोआ ब्रिटिसनि आखायाव थांदोंमोन आरो 1865 माइथायाव भुटान दावहानि उनाव " सिनससुला गोरोबथा " ( Treaty of Sichula ) नि गेजेरजों कछारी दुवारफोरा ब्रिटिसनि आखायाव थाङो । जारिमिननि आंखालाव बै समनि बर'हारिनि बिर जोहोलाव जोहोलावजोफोर फारियै - जोहोलाव जावलिया देवान , जोहोलाव दैमालु , तुलाराम सान्त्रि गाहाइ , बासिराम जोहोलाव , बिरगोस्रि सिख्ला , गाम्बारि सिख्ला , थेंफाख्रि सिख्ला आरो गोबां बर ' बिर जोहोलाव जोहोलावजोफोरनि खौराङा दिनै Legendary जानानै थाबाय । बे खौरांफोरा खुगानि उनाव खुगा बारस्लायनानै आथिखालाव सुबुं सल ( Folk Tale ) जाना थानो गोनां जाबाय । बर'नि अख्रांआव दिने सिमबो खोमसि जोमैयानो साग्लोबसारनानै दङ । फै जों बयबो बर'नि नख्राङाव खोमसि जोमैजों साग्लोबजानाय नख्रांखौ हायना सारफावना होनि ।