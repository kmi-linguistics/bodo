लोंनायाव , हाबा बाइदि आसार खान्थियाव हेंथा सोमजियो । थामहिनबा ब्राह्मणजों गुबुन उन्दै थाखोनि सुबुङ हाबा जानो मोना । बिदिनो क्षत्रियआ बैश्यजों , बैश्यआ सुद्रजों जुलि जालायनो मोना । उन्दै थाखो सुबुंनि संनाय - खुरनायखौ गेदेर थाखौ ब्राह्मण फोलेरनि सुबुङा जानो मोना । बेनि अनगायैबो हिन्दु दोहोरोमाव उपाधिखौ लानानैबो गेदेर उन्दै सानलायो । जायनि जाहोनाव गेदेर उपाधिनि मानसिजों उन्दै उपाधिनि मानसिया जुलि जानो मोना । नाथाय बेफोरबादि गेदेर उन्दै फाराख साननाया बाथौ दोहोरोमाव जायगा गैया । बाथौ दोहोरोमाव गासिबो समान । गासिबो उपाधिनि मानसिजों जुलि जालायनो हायो आरो गासिबो दौरि जानो हायो । खायफा खायफा हिन्दु दोहोरोमारि सुबुंफोराबो सिजौ बिफांखौ सिबियो । नाथाय बिसोर मनसा देवी बिस्वहरीनि नेरसोन महरैसो सिबियो । हिन्दु दोहोरोमाव बोराइ बाथौखौनो इसोर , भगवान , नारायान , जगत गुरु , परम ब्रह्म , परमेश्वर , हरि बायदि बायदि मुङै गाबज्रियो । नाथाय बाथौ दोहोरोमाव बोराइ बाथौखौ नुवाथारि , सोरजिगिरि , अबंलाउरि , फालिगिरि , आनान गसाइ , बिनान गसाइ , अबंगसाइ , मुलुकनिगिरि , फोथांगिरि , फोथैगिरि बाइदि बाइदि मुङै गाबज्रियो । हिन्दु दोहोरोमाव गोबां अवतारि पुरुषखौ भगवान होननानै फोथायो । जेरै - - राम , कृष्ण , महादेव , बिष्णु । 
 बाथौ दोहोरोमाव नाथाय बिदि मानसि महरै जोनोम जाफैनाय अवतारि पुरुषखौ इसोर एबा बोराइ बाथौ होननानै फोथाया । बाथौ दोहोरोमनि फोथायनाय सानस्रि बादिब्ला हिन्दु दोहोरोमनि भगवान अवतार पुरुषखौ दोहोरोम दिन्थिगुरु ( दिक्षागुरु ) एबा आगु गुरु महरैसो आजावो । बाथौ दोहोरोमाव बेफोरबादि अवतार पुरुषनि बिदिन्थि बादियै बाथौखौ सिबिनो फोरोंलांग्रा जिदाइन जरा आगु गुरुफोरनि बाथ्राखौ मख'नो हायो । 
 हिन्दु दोहोरोमाव सान्श्र हायै मोदाय - दावदाय एबा देव देवीखौ फुजिनाय जायो । जेरै – बिश्वकर्मा , कालि , लक्षी , शिव , मनसा , सरस्वाती , शनि , गनेश , हनुमान , कार्तिक बाइदि बाइदि । हिन्दु दोहोरोमाव हम यज्ञ ( आवाथि सावनाय ) होनाय खान्थिबो सोलियो । गुबुन दोहोरोमावबो बोलि - खान्थिआ सोलियो । हिन्दु दोहोरोमाव मोनब्रै बेदखान्थि दं । बेफोर जाबाय - ऋकबेद , जजुर्बेद , साम बेद आरो अथर्ब बेद । नाथाय बाथौ दोहोरोमाव मोनबा बाद खान्थिखौ मैखोमै फालियो । बेफोर जाबाय फारियै अगर बाद , फंस्लदबाद , खावालिबाद , दावखिबाद आरो खौलोबोदबाद । 
 हिन्दु दोहोरोमाव ब्राह्मण मानिनाय आरो ब्राह्मण मानियै मोननै थाखोनि सुबुं नुनो मोनो । बाथौ दोहोरोमाव नाथाय बिदि थाखो गैया । दौरिनि नेमखान्थिखौनो बयबो मानियो । हिन्दु दोहोरोमाव गुरु एबा दिन्थिगुरुनि आथिंनि आफा सोमनाय दैखौ लोंहोनानै शिश्य जाहोनाय खान्थि दं । नाथाय बाथौ दोहोरोमाव बिदि नेहद खान्थि गैया । 
 बाथौ दोहोरोमनि गोथार सान एबा तिथिआ मंगलबार । हिन्दुफोरा बृहस्पतिबारखौ गुरु बाराय हिसाबै फालियो । 
 घट पुजाया हिन्दु दोहोरोमाव सोलियो । माइनाव फोरबोखौ लक्षी पुजा हिसाबै गुबुन हिन्दु दोहोरोमारि सुबुंफोरा फुजियो । माइनाव बरायनाय खान्थिआ गुबुन दोहोरोमाव गैया । आलारि फोजोंनाय खान्थिआबो हिन्दु दोहोरोम आरो बाथौ दोहोरोमारि सुबुंफोरनि गेजेराव फाराख दं । बाथौआरिफोरा आलारिखौ सोनाबथिं आरो हिन्दु दोहोरोमारि सुबुंफोरा सानजा मोखां खालामना फोजोङो । 
 नाथाय दुखुनि बाथ्रादि बर' , राभा , गार' , देवरि , सन'वाल बाइदि ट्राइबेल हारिनि गोबां सुबुंफोरा हिन्दु दोहोरोमनि गुबुन गुबुन दालाइआव बारस्लायलांबाय । बेनि जाहोनाव आथिखालाव गुबुननि राव थुनलाइ , दोहोरोम , आसारखान्थि आरो हारिमुखौ बोजबना लानानै आंगो राव , हारिमु , गान्नाय - जोमनाय बाइदिखौ नेवसिबाय । बेबादिनो बाथौ दोहोरोमनिफ्राय गुगालांनाय लोगो लोगो बर ' हारिनिफ्रायनो गुगालांबाय । नाथाय बाथौ दोहोरोमारि सुबुंफोरनि गेजेराव गुबुन हारिनि सुबुंखौ