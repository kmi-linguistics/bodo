हाथियारखौ लागाम हमथा हमथा मोजां जौगाखां खामानियाव बाहायनो हायोब्ला मोजां फिथाइ मोन्नो हायो । बेनिखायनो सासे लिरगिरिया बुंदों - Youth power can fruitfully be utilised by harnessing it properly and carefully for the benefit of mankind . साफ्रोमबो मानसिनियावनो जेब्लाबो मोनबा रिपु एबा गोसोनि गाज्रि सुथुरफोरा थाफायो । बेफोर जादों - 1 ) रागा जोंनाय , ( 2 ) हिंसा खालामनाइ , ( 3 ) काम एबा लुबैनाइ , ( 4 ) अहं सान्नाय , ( 5 ) लुबैनाइ ( लब ) । बे मोनबा रिपुआनो साफ्रोमबो लाइमोन बैसोनि सेंग्रा सिख्लाफोरखौ गाज्रि लामाजों दैदेनलांनो नाजायो । ओंखायनो दोहोरोमनि लामाजोंसो बे गाज्रि सुथुरखौ होबथानो हायो । बिदिन्थि हिसाबै जों रत्नाकर दैस्युखौ बुंनो हायो । बिथाङा सिगां समाव मानसि सिथारग्रा दैस्युमोन । उनाव रिसि मुनिफोर लोगो मोन्नायनि उनावसो बाल्मिकि जानानै ' रामायण ' सलन्थायमाखौ लिरनो हादोंमोन । बाथौ दोहोरोमावबो बे गाज्रि रिपुखौ दबथायनानै इसोरखौ संनो हानायनि गोथों लामा दङ । फरायसा एबा लाइमोन बैसोआवनो बे लामाखौ संनो नाजानांगौ । अब्लासो गावबा गावनि जिब लामाखौ सोरां एबा गोथों लामाजों दैदेनलांनो हागोन बे मुलुग संसाराव एबा मुगाजों गोरोबनानै आगान सुरनो नाजानायाव जों जेनिबो जेथिंबो