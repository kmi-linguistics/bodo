मोनग्लिहोनाय , राव - रायनाय बायदिसिना जादों । सोलेराव बे अरा एसे गुसु जाब्लानो आदारा मोनग्लिया , उखैरोङा , बायदिसिना आजार जायो । नुजायो होन्बानिया डाक्टार - अजाफोरा बुङो नोंनि देहायाव अजिर्न जादों ( उदै दुनाय ) अां नोंनो हजम जाग्रा मुलि होनोसै होम्ब्लासो अरग्लि गोहोआ बांगोन । बे अरा बाराद्राय गुसु जायोब्ला आखाय आथिं गुसु जायो , डाक्टार एबा अजाया अब्ला बुङो - अरजों ढुंखांनायनि राहा खालाम , रैखा मोन्नोब्ला । बे अरा देहायाव गैयाब्ला जिबिया थैयो । हाग्रा - बंग्रा गांसोआव बे अरा गैयाब्ला देरनो बारायनो रोङा , थांनानैबो थाया । बे अरा बयबो जिबिनि गोनां अांगोथार । बियो रावबो हारि एबा समाजनि नङा । बियो बयनिबो । 
 उँ मह - बार ग्रह मोदाय थायाब्ला जिबिया थैयो । बेनो जिब - जिबिनि जिव बार ( प्रान वायु ) । बयबो मिथियोदि बे जिव बारआ जोब्लानो थैयो । बे बारा जिबिफोरनि गोनांथार आरो राहागिरि । बियो सोरबा हारि एबा समाजनि नङा । 
 उँ जन - अख्रां ग्रह मोदाय थायाब्ला बेद बेदान्त , बाइबेल , कराण बायदिसिना शास्त्र सोदोब गियान जाया , जिबिया बेंगा जायो । अख्राङा लान्दांखायनो मोन्दाङो - मोन्दांलायो । बै लान्दां अख्रां बाहागोखौ नागारनानै उँ जन सोदोबाव अख्रांनि सान्थ हायै जिबि महर नक्षत्र होन्नानै मिनथियो । बे अख्रांखौ जिबि मानिनायानो गोनांथार आरो अख्राङा बयनिबो गाहायगिरि । बेयो सोरबा हारि एबा समाजनि नङा । बियो बयनिबो । 
 उँ तप - अखाफोर ज्यति गोसो ग्रह मोदाया अरायनि थाखाय नुजायाब्ला जिबिनि मेगन आरो गोसोनि खामानि जानो हाया । सैखादै नाय , जिबिनि नुजानाय आरो सिरि मोन्नाय उन्दुहाबलांनाय गोसोनि नुजायै अबस्थायाव जेनिबो थाखाय गियान बेबा गियाननि खामानि थाया । अां उन्दुलांदों ना सिरि मोनफिनगोन ना गोथै , ना गोथां , जेबो मिथिया । ईसोर दंना गैया , बेबादि मुलुगखौ नुफेरदों ना नुवाखै , गावनो मुर्ख ना गियानि ना पण्डित जेबोखौनो मिथिरोङा । जेब्ला सिरि मोनो अब्लासो अखाफोर जोंमानि अंस ( बाहागो ) गोसोआ नुजाब्ला गोसोनिदारै गियान जायो जेखौबो मिथिगौ , बैखौ - बेखौ मिथिनो बायदिसिना सान्नो हनो रोङो । गोसोआ दिदोम जायोब्ला गासिबो थिग जायो , मुवाखौ मोन्दांनानै गोजोन्नाय फैयो । गोसोआ जै जायाब्ला मुवाखौ मोन्दांङा , गुबुन - गुबुन सान्नायजों अज्ञानाव गोथै बादि सान्नानै थायो । अलखदनि अनजिमा थाया । बे अखाफोर जोंमा नुजानायखौ बयबो जिब - जिबिनो गोनांथार आरो बियो बयनिबो उपकारि । बियो सोरबा जाथि एबा समाजनि नंङा । बियो बयनिबो । 
 उँ सत्य - सत स्वरुप सान नारायन ग्राह मोदाय एबा मुलुगनि मेगन गैया जायोब्ला जिबिफोरनि मेगन नुनाय , गियान जोबस्राङो । बेबहारिक पारमानर्थिक जेबो हाबायानो जाफुङा । जर , सेतन , उजिनाय , थानाय फालिनाय गासिबो खामानियानो जोबस्राङो । बे सान नारायन जीबिनि मेगननिफ्राय सांग्रां ( सेतन होनाय ) गोहोखौ बोथ्रमोब्ला जिबिया नुजानाय गोहो गैयै जानानै गोमबा जिव बायदि गासैबो अगियाननि गिबियाव थायो । गासैबो रोखोमनि सांग्रांथि मा गियान एबा गियाननि खामानिया गोमबायै