खान्थिखौ फोसाबनो थांखि लानायसै । बै आफादनि दैदेनायाब हालामनि गोबां खामानि मावनो हादोंमोन । बेनि बैसोया दिनै 35 बोसोर जाबाय । 
 1964 माइथायाव जायगानि सुबुंफोरनि बायनाय फाननायनि बाथ्राखौ साननानै महनपुर गामि फोथाराव रबिबार दिनखौ साप्ताहिक लानानै गंसे हाथाय सोरजिनानि सिमां नोदोंमोन । बे सिमांखौ मोगथां होनायाव कनक गयारि , तारक चन्द्र बसुमतारि , बिष्णु सरगयारि , चदानन्द बसुमतारि , रमा कान्त बसुमतारि बिथांमोनहानो गुदि बिबान लानानै जाफुसार होदोंमोन । 
 बेनिनो बोसोरसे उन 1965 माइतायाव बिथां मोनहानो बिमा लक्षीनि मुङै महनपुर लक्षी पुजा कमिटिखौ दादोंमोन बे महनपुर लक्षी पुजा कमिटिनि दाजेनगिरि आफादगिरिया कनक गयारि आरो नेहाथारिया चन्द्र कान्त बसुमतारिमोन । गिबि बोसोरनि महनपुर लक्षी पुजाखौ सानथामनि हाबाफारिजों गाजा गोमजा खुंदोंमोन । कृष्टि , खेराइ , मेलाजों जुवा गेलेनाय बायदि बायदि हाबाफारि लादोंमोन । हरनि समाव सामफ्रामबो लांदां दानि बागसा ( बरमा - टाउन ) जिलानि साहा बाङालि पारा गामिनि गान ( फावथिना आफाद ) पार्टिनि गानाय ( दिन्थिनाय ) नाटक एबा पाल्ला समबारु " माहाजोननि संसार " , " चित्रां गधा " , " पितृराज " बेफोर गान पाल्लाफ्रा नायग्रा सबुंफोरखौ सोमो नांहोदोंमोन । गान फावथिनानि दिन्थि बुङो मा ? बेखौ बे समावनो नुनानै बुजिदोंमोन । 
 महनपुर लक्षी पुजा कमिटिनि खुंनायनि सिगांआवनो मिथिनाय बादिब्ला धालकाटा गामिनि गोदोनि माहाजोनथार ( बि . टि . सि . ) नि मावफुं सोद्रोमा मिथारामनि बिफा धनीराम बसुमतारि बिदा फंबाय नखरसेयैनो गावनि नयावनो साननैनि हाबाफारि लानानै बेसेबा गोबाव सम खुदोंमोन बे बाथ्राया थार । बे पुजा खुंनायनि गेजेरजों माइनाव ( लक्षी ) बरायनानै माइ - माइरं धोन सम्पनि टाका - फैसा मोसौ मोसानि बिगोमा जादोंमोन बे खोथायाबो सैत्य होननानै मानसिफ्रा बुंसोलायोमोन । हालामनि इयुनजोलैनि सोलोंथायनि थाखाय 1987 इं माइथायाव गंसे एम . इ . स्कुल मुंनि फरायसालिबो गायसनदोंमोन । बे फरायसालियानो गोबां बर' सुबुंनि मादाव नायल ' जाल' गंसेल फरायसालि । बे बायदिनो सम अारो बोथोरजों गोरोबफानानै गोबां फसंथान आफाद दानानै हालामखौ जौगा होनाय खामानिया बुहुमनि मोनसे गोसो खांथावना जारिमिन जानानै थासिगोन । 
 2008 इं माइथायाव महनपुर हालामाव