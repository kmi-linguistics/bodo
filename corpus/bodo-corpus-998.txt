हमो । बिलोया लासै लासै थौले जाबोयो । इयुननि मुगायाव बर'फोरा बे दहोला हायाव आबाद जासोयो होन्नानै गामि फसंहैयो । हाग्रा - बंग्रा दानफायनानै । बेनो दानि सरायबिल गामि । सरायबिल गामियाव गोदो दंफां फालांगि खालामग्रा जायगामोन । दंफांखौ दानफायनानै बे जायगायाव बुथुमनानै जानाली दैजों दंफांखौ नावजों लाङोमोन , धुबुरीयाव । जानाली दैनि जे जायगायाव नावखौ खानानै दोनोमोन बेखौ नावसाली बुङोमोन । दाबो सरायबिलनि सोनाब रुगुङाव मोनसे द'हला दं । बे द'हलाखौनो दाबो नावसाली बुङो । बिनिखायनो सरायबिल गामिया गोदोनिफ्रायनो दासिमबो मोनसे फालांगि मिरु । दाबो बे जायगायाव गिदिर हाथाय जायो । जानालीनि ओंथिया बरफ । गंगार हाजोनि बरफ गलिनानै बोहैबोनाय दैखायनो बिनि मुङा जानाली जादों । जानाली दैसानि सानजाजों नास्राय बिलो आरो मथाम बिलो दं । गोदो बे जायगदायाव गोबां नास्राय ना आरो मथाम थासो गारोमोन । जानालीनि सोनाबथिङै खुसुं बिलो दं आरो खोलाहा बसाबिलो । बेफोर बिलोयाव खासेव खुसुं आरो बसा गलेर थायोमोन । सरायबिल गामिया बर ' हारिनुनि मिरु जायगा । बर ' जात्रा गान आरो बर ' कृष्टि आफादनि थाखै मुंदांखा 1957 - 58 माइथायाव " बेरामुथि फाल्ला " गान सोलोंनानै बर ' हारिमुखौ फोसावदोंमोन बेजायगानि बर ' फिसफोरा