 ( अजाआ दान्नोसै अां दान , होन्ना दानहां दानहां ( खन्नै ) खालामना खनथामाव दाउदैखौ दानखावो आरो बुडो । ) अजा : आववा खुन्दुंआथ ' जबाय । बाजैआ थाब हामनांगौ माथो । ( एसेयावनो खुबिर उन्दुग्रा न ' सिङाव एङा - एङा गथ ' गोर्लै गाबनाय खोनायो । सिङाव सासे बुरैआ बुंनाय बाथ्राफाव रिंखां फैयो । ) हौवाआ नाइगिरो न ' बां हिन्जावा नायगिरो जिस्रि - जिला । ' गुबुन सासेआ बुंबावो – 'एै गथ' ! नोंबा गोदो मामोन , बांगाल ना जंगालमोन , गार' ना गंगार , हार्सा ना नेफालमोन , दिनैनिफ्राइ बर ' जाबाय' । बुरै : [ न ' सिंनिफ्राइ ओंखारबोना ] खुबिर आगै , नोंहा हौवासा मोनबायहाय । बोराइखालाव मरनखाल , फिसा हौवा मोनबाय । फैदो आगै , न ' सिङाव हाबफैदो , बिजौ बिला उथुमाय हानायखौ लायना दरख'ङाव हाख'र जावना फबना दोनफैदो । खुबिर : [ रंजाखांनायनि देंखोजों ] दे बाजै । [ सानैबो सिङाव हाबलाङो । दान्दिसे उनाव गाज्रि आइजेंआव माबा लानानै फैयो आरो हाबलांफिनो । [ दान्दिसे उनाव बुरैआ ओंखारबोफिनो आरो गेन्द्रामोन्नो बुङो ] मावजि : गोजोनंथाव खौरां ना दुखु नांथाव । अखाफोर ज'खायनै दान्नैनि सिगाङावनो बे बिथोनखौ होखानाय जादों । राइजोनि बिथोन , गथ'खौ माबारै हाग्रामायाव गारहैनांगौ ! [ खुबिर हाब्बोयो आरो गिलिर गोसोजों बुङो । ] खुबिर : गोरा , बे बिथोननि एसेबो गुरुं जायाना ? आं फंसे खोथा बुंगौमोन । मावजि : मा खोथा बुं । खुबिर : नांगौब्ला जों बोराइ बुरै बे गामिखौनो नागारना थांसिगोन । थेवबो बे गथ'खौ खांनो होदो । [ खुलुमो ] मावजि : हाकिमआ लरायनो हागौ , हुखुमा लराया खुबिर । बेयो आंनिल ' बाथ्रा नङा । राइजो राजानिनो हुखुम । अजा : जिरायदो गोरा । नै बे खामफ्लायावनो । [मावजिया खामफ्लायनो