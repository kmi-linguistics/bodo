लादोंमोन । बे मेलाव गोजोन थासारि लाबोनायनि बागैनो सावरायनाय जादोंमोन । 23 - 08 - 08 : बे सानखालि जाथाइ जानाय हुग्राजुलि , साप्राबारि , घाग्रायाव दावबायहैनाय जायो आरो जथुमनि गेजेरजों राइजोफोरखौ हारियारि गोरोबलायनाय आरो गोजोन थासारि लाबोनो थाखाय खावलायनाय जायो । अदालगुरि जाथाइ , 05 - 10 - 08 : बांगालफ्रा 03 - 10 - 08 खालि अदालगुरि हालामनि गुबुन गुबुन जायगाफ्राव बर'नि न ' सावनायाव गोदाव - सोराव जानानै राहा बादायाव थानो गोनां जानायखौ खौरां लानो थाङो । 11 - 10 - 08 : अदालगुरि जाथाइखौ लानानै लोब्बा आफादफोरजों सावरायो आरो जयै हान्जादिंनायनि थिरांथा लायो । 12 - 10 - 08 : मुदैबरि , भकतपारा आरो अदालगुरि हालामाव थानाय राहा बादाफ्राव खौरां लाहैयो आरो जिल्ला आफादफ्रा जाग्रा , गानग्रा - जोमग्रा बेसाद हैयो । लोगोसे सावजानाय , बुख्रुबजानाय न'फोरखौ नायनाय जायो । 25 - 10 - 08 : गुवाहाटी बिष्णु - निर्मला भवनाव सोलोंथाइगिरि , मेलेमजिबिफोरखौ लानानै गुबुन गुबुन हारिफोरनि गेजेराव मोनसे गोजोननि मेल खुंनाय जायो । भीमाजुलि जाथाइ , 11 - 10 - 09 : बिश्वनाथ सारिआलिनि सिङाव थानाय भीमाजुलियाव माखासे थिउरियाफ्रा भीमाजुलि आरो बालिसाङाव 04 - 10 - 09 खालि सा 12 मानसि गाव थारलांनाय आरो 30 मानसिखौ जखम खालामलांनाय जाथाइखौ लानानै खौरां लानो थांदोंमोनब्लाबो जिल्ला खुंगिरिया थांहोयैनि थाखाय जायगासिम थांनो हानाय जायाखिसै । थेवबो D . C . , S . P , SDO ( Civil ) , CRPF - नि commandantखौ लोगो हमनानै थासारिनि सायाव सावरायनाय जायो आरो थासारिया गाज्रिसिन एबा गुबुन महर लायैनि राहा लानो खावलायबोयो । 25 - 10 - 09 : कक्राझारनि आर . एन . बि . नमायाव मेलेमजिबि , सोलोंथाइगिरि आरो बैसोगोरा हायुंसाफोरखौ लानानै जथुमनाय जायो आरो बेवनो गुबुन गुबुन जाथाइफोरखौ लानानै सावरायनाय जायो । 27 - 10 - 09 : जे . बि . हागजेर नमायाव नेपाली साहित्य परिषद , असम आरो आसाम सान्ताली साहित्य सभाजों जयै भीमाजुलिनि जाथाइखौ लानानै सावरायो आरो जयै गिदिंहैनायनि थिरांथा लायो । 11 - 11 - 09 : सिगां जिलला खुंगिरिया जों थांनो नागिरनायखौ गनायथि होआखैमोनब्लाबो बै सानखालि थांनानै बिश्वनाथ चारिआलि , भीमाजुलि , बालिसां गिदिंहैनाय जायो आरो बाथौफुरि गामियाव थानाय - सोमदोन जोहोलाव बर ' गेजेर फरायसालियाव जथुम लिंनानै राइजोफोरजों सावरायबोनाय जायो । फैनाय समाव गावथारजानाय - मन बाहादुर छेत्री , चन्द्र छेत्री , गुमा देवी आरो फुलेश्वरी गौरनि न'आव हाबनानै दुखु फोरमायबोयो । बेफोराव थांनायनि सिगां जों S . D . C . ( Civil ) - खौ लोगो हमग्रोदोंमोन । 12 - 11 - 09 : बे सानखालि भीमाजुलि हालामाव गोजोन थासारि लाबोनायनि थाखाय नांगौबादि राहा लानो थाखाय शनितपुरनि D . C . नो गोसोखां बिलाइ हरनाय जायो । बेबादिनो बर ' थुनलाइ आफादआ गोजोन थासारिनि थाखाय हाबा मावबोदों । 10 - 09 - 10 निफ्राय नाजानाय गोजोन आरो खौसेथिनि हास्थायनाया जाफुंसार जाथों आरो गोजोर जाथों बेनो थुनलाइ आफादनि मिजिं आरो बेनि थाखाय गोथारै हेफाजाब होलायनानै खौसेथिनि गेजेरजों हाबा मावलांनो थाखाय मोनफ्रोमबो हान्जाखौनो खावलायनाय जाबाय । 