थि हादर गैया , फरासि , ब्रिटिश , आमेरिकान बाइदि गासैबो फुनजिबादनिनो मोनसेल ' थांखि , मोनसेल ' स्वार्थ । थिक बे समावनो बियो लेनिननि आदर्शखौबो मोथिनो मोनो । 
 गिबि मुलुग दावहा जोबनायनि उनाव बुहुमनि गुबुन गुबुन हादरनि थान्दैया जेब्ला भार्चाइयाव गोजोननि सुक्तियाव सहि होनो ज ' जायो गावनि हादरनि दाबिखौ दैखांनो बियो बैयाव थांनायसै । गुबुननिफ्राय हावलाद लानाय गोजाम गस्ला - पेन्ट गान्नानै 'भियेटनामि सादारन सुबुंनि दाबिनि तालिका ' मुंनि बिजाबसा बियो थान्दैफोरनो रान्नानै होदलानो हमनायसै । नाथाय दावहानि ट्रफि रानायाव मुखुब देरहासाद फुनजिबादी हायुंफोरनि दुबगां थान्दैफोरनि रावबो सासेहानो एसियानि मोनसे गादबनाय कल'निनि थान्दै बे रानदों आरो नेहाद सेंग्रानि मोखां फारसे खर ' दैखांनानै नायनोनो सम जायाखिसै । गासैखौबो नुना गोसो बायनानै बे बिग्रायारि सेंग्राया अब्ला गादबजानाय गावनि हादरनि आरो सुसिजानाय सुबुंथिनि उदांस्रि नायगिरनानै आश्रय लानायसै मार्क्स आरो लेनिननि सोलोंथाइयाव , कमिउनिजमआव , थार्ड इन्टरनेसनेलाव । बियो गावनो लिरनानै गारलांदों : मार्क्सबाद , लेनिनबादनि सानथौवारि फरायसंनायजों गावनि एखुथिया रोंगथिखौ मिलायना ' नायनानै अां आगानसे आगाननै बे बाथ्राखौ मोनदांबोनो हमबाय दि खालि समाजबाद आरो साम्यबादआसो बुहुमनि नासयजानाय हारि आरो मावनानै जेरजेरा जानाय सुबुंखौ उदां खालामनो हायो । 
 1920 माइथाइयाव बियो मावथि लोगोफोरखौ लाफानानै फरासि कमिउष्टि पार्टि गायसनो । 1923 माइथाइयाव बियो फरासि कमिउनिष्ट पार्टिनि थान्दै हिसाबै मस्क'आव थाङो आरो बेयाव लेनिन आरो