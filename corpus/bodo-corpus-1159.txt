थिनहरथारबाय । थाङाब्ला राजाआ रागा जोंगोन । थान्दै : औ जाउलिया , अां नोंखौ लांनो मैदेर लाबोखादों । गाजा - गोमजायै मैदेराव दैखांना लांना नोंखौ राजानि नोगोराव थिसनहैनाय जागोन । थुदो जाउलिया । नों ओंखारहैदो । जावजें : आइयै आरो आफा । राजनोगोराव थांनो आंनि गोसोआ रंजाखांदोब्लाबो दिनै मानोबा अांनि गोर्बोआ गाबखांदों । नोंसोरखौ माबोंरै नागारलांनो सान्दों । लथादुफा : थाङाब्ला थाङा बुंहरदो बिदिब्लाय । न'आवनो ओखाम गोजां फोरखौनो जाना देरगोन बियो । जंदादुफा : फिसा जावजें , नों गोनो - गोथो दाखालामसै । गाबोन थांखानांगोन जेब्ला दिनैनो थांखादो फिसा । नों राजानि बोसोनखौ फालिदो । जावजें : आफा - आइयै । बिदिब्ला अां थांनोसै । नोंसोरनि बोसोनखौ लाना अां थांनोसै । लथादुफा : बिमा बुरै , बिफा बोराइखौल ' दाबावसै फिसा । नों गोसोखांब्लानो फै । जोंबो गोसोखांब्लाबो थांब्रबगोन । नोंखौ जों गोर्बोनि फिसाबाइदि खांबाय , बाबाय आरो फेदेरबाय फोलावबाय । नोंनि इयुननि मोजां थाखाय जों नोंखौ हगारहरनो ओंखारदों । नोंनि सोलोंनांगौ आयदाफोरखौ मोजाङै सोलों । मावरिया गथ'ब्लाबो रोंखा - राखा जाना मुंदांखा जानो नाजा । नों हागोन फिसा , जोंनि अनसायनाया जेब्लाबो थागोन [ मोदै हुगारो ] जावजें : आइयै . . . । [ बिमाखौ गोबाख'बना गाबो । सिङाव दुखुनि देंखो रिंखाङो ] मेथाइ - बिदाय होननाय बे फंसे रावआ बेसेदि दुखु गोनां आय ' बेसेदि दिखार गोनां । बिखा दोर्फो -दोर्फो मोनो