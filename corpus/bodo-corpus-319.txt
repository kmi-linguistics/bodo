रेब लिख - लिर - लिद - लित
 दोहोरोम धर्म - धोरोम
 रेमालि अमानारस
 बेनि अनगायैबो बर ' रावाव , बाथ्रा ( sentence ) नि गेजेर गेजेर माखासे दाहार सोदोबफोरखौ सोदेरनाय एबा बाहायनाय नुनो मोनो । रावबिगियान नोजोरजों बेखौ syntactical influence होन्नानैबो बुंनो हायो । गाहायाव बेफोरनि मोन्नैसो बिदिन्थि होनाय जाबाय –
 जुदि , जेथिया , थेथिया , थरमानि / थारमाने , खिन्थु जि - जाइ बेफोर सोदोबफोरखौ बाहायालासिनो बर'रावाव फंसे बाथ्रा फोरमाइनो हायो । थेवबो मखनाय दाहार सोदोबफोरखौ बाथ्रानि गेजेर गेजेर सोसन्नाइ नुनो मोनो गुबुन गुबुनरावनिफ्राइ राव सोलाय नायाव बाथ्राखौ खाब जाहोनांनायानो बेनि गुबै जाहोन होन्ना हमनानै लानो हायो । बेफोर सोदोबफोरनि माखासे सोदोबफोरखौ दाहार सोदोब होन्नानै हमनो हानायाबो गोब्राब । बाथ्रानि गेजेरजों बेफोरनि मोन्नैसो बिदिन्थि गाहायाव होनाय जाबाय – 
 दाहार सोदोब बाहायालासिनो दाहार सोदोब बाहायनानै
नों थाङोब्ला आं थांला जुदि नों थाङो अब्ला आं थांला 
बुंब्लासो मिथिगोन जेथिया बुंगोन थाथियासो मिथिगोन
मैया जोंनाव फैनाय 
आलासिया बिनि बिमा जाइ आलासिया मैया जोंनाव फैदों बियो 
 बिनि बिमा , 
अां हाथायाव थांदोंब्लाबो जेबो बायाखेै अां हाथायाव थांदोंब्लाबो
 जेबो बायाखै 
 दाहार सोदोब बाहायनायनि मोजां - गाज्रि ( Merits and demerits ) : मोजां ( Merits ) : - 
 1 ) दाहार सोदोब बाहायोब्ला गोरलैयै बुजिनो हायो - जेरै भज / भस , बज , खारजि , सारादु , स्राद्द बाइदि सोदोबोफोरखौ बुजिनायाव गोनो गोथो जायोब्लाबो स्राद्ध बाहायोब्ला बुजिनो गोरलै जायो । बेबादिनो उसुरगा , जोथोबखौ , जौथुक सोदोबनि थाखाय जौतुक एबा dowry सोदोबखौ बाहायोब्ला बुजिनो गोरलैसिन जायो । 
2 ) Action जों खाब जाहोनो आरो बुजिनो गोरलै जायो जेरै - Switch on / off जोंबाय थानाय electric bulb आरो T . V . नि बेलायाव खोमोर , फोजों , बन्द ' खालाम बेफोर सोदोबखौ बाहायनायनिख्रुइ इंजारी on / off सोदोबखौ बाहायनायाव बांसिन खाब जानाय नुनो मोनो । 
 3 ) आसु सु मोन्नायखौ खारहोनो हायो - गुबै सोदोबनि सोलाय गुबुन रावनि सोदोब बाहायोब्ला आसु सु मोन्नयाखौ खारहोनो हागौ । खायसे आसु - सु मोनथाव सोदोब जेरै – खि , हासुदै बायदि सोदोबफोरखौ गावजों गाव एबा Opposite sex सुबुंनि गेजेराव बाहायनो एबा मख'नो आसु सु मोनोब्लाबो latrine , urine , पेसाब , पायखाना बायदि सोदोबफोरखौ बाहायोब्लाबो आसु सु मोन्नायखौ एसे होखारनो हागौ । 
4 ) खायसे सोदोबखौ फेहेरनायाव मदद होयो - जेरै चेनि -सिनि 'Sweet' चाह – साह – साहा