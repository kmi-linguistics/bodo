उदालगुरि टाउनिफ्राय 7 कि . मि . खोलाहा माखासे गामिफोरनि मादाव महनपुर गामियानो चेन्टार एबा उथुमाइ गामि । बे जायगानि सोरगिदिं आवग्रिनानै दङ साहा - मौदुबि , पाटाकाटा , थुरिबारि आरो बाल्लागाव खोलाहा - सापमारि , लाउदंगर , सिबपुर गामि चानजाहा - राङागरा , गोमसाबिलो , जरपुखुरि , दिंन्दांपारा आरो हादानगुरि सोनाबहा - निमाइपुर , बेगापारा , दालकाटा , हख्राडबा आरो बोरिमाखा गामिफोर । बेनि मादाव लाउदंगर आरो सिबपुरा बांगाल ( मुसलमान ) गामि , गोमसाबिलोया चावताल ( आदिबासि ) आरो माखासे गामिफोरा बर ' गामि । 
 आबै आबौ आरो आफा आइमोनहा खिन्थानाय एबा फोरमायनाय बादिब्ला बे ओनसोलनि गामि फोरनि मानसिफोरा सोनाब राइजो एबा देसनिफ्राय फैदोंमोन 1898 माइथायनि सिगां आरो उन बाहागो फारसे । मिथिनानै मोननाय बादिब्ला गोदोनि ग'वालपारा , धुबुरि , पबतजरा , कक्राझार , बरपेटा , बिजनि , कामरुप , तामुलपुर , मसलपुर दाब दाब जायगानिफ्राय फैनानै गोदोनि दरं जुिलायाव हादान सिफायनानै राइजो जाफाइदांमोन । दरंनि मानसिफोरा कामरुपखौ गोदोयाव देश होनना बुङोमोन । आथिखालाव बाल्लागाव , पाटाकाटा , मौदुबि , थुरिबारि , राङागरा , सापमारि गामिनि मानसिफोरा ग'वालपारा , धुबुरि , काजिगामि कक्राझार आरो महनपुर , निमाइपुर , पुब बेगापारा गामिनि मानसिफोरा बिजनि , कामरुप , तामुलपुर , मसलपुर गुबुन गुबुन जायगानिफ्राय फैनानै राइजो जादोंमोन । बेनि आनगायैबो गोबां बर गामि दंखायैमोन । जेरै - जलदब , पानबारि , जेखाइभाङा , राजापुख्रि , राणिपुख्रि आलिसिङा ( बचिमारि ) , भालुकमारि लावदंगोरा बाइदि बाइदि । नाथाय 1920 - 1939 माइथायसोआव काला आजार ( कलेरा , महामारि , मारखि बेरामा ) साग्लोबनायाव सानथ्र हायि मानसिनि जिउ गोमादोंमोन । जाउनाव बै जायगानि मानसिफोरा गाव गावनि जिउखौ बासायनो बे जायगानिफ्राय साहा उजालगुरि टाउन खाथि - खला जायगा जेरै सापखाइटि मिनसन दैमारिनि गामि ( जेखाइभाङा ) मोनसे समनि थुनलाइ आफादनि आफादगिरि दलेस्वर बर ' सार आरो इन्जिनियार निरन्जन ब्रह्म (अमेरिका )नि
 - - - - -==