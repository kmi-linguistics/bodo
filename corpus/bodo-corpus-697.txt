आदर्शआवनो बेरखांदों आरो बेजोंनो दानाय बिखौ रावबो नंखाय बुंनो हानाय नङा बे बाथ्राया थार । मुगानि उनाव मुगा हादरसेयावनो राइजो जाबोनायनि जाहोनाव जोंनि बर ' समाजनि आसार - आखु , समाजनि फोथायथि बाहायजानाय नेम - खान्थि , बेफोराव गोबाङानो गोरोबनाय नुनो मोनो ; बेफोरबादि गोरोबनायनि जाहोना निस्वय भारतारी समाजाव मोनफ्रोमबो फोलेरनि आसार - आखु , सान्नाय - हनाय , दोहोरोमारी सानथौ आरो आदर्शफोरा बियो बिखौ , बैयो बिखौ बिसोरनि गेजेराव गोहोम गोग्लैलायनायनि जाहोनाव गुबुन दोहोरोम , गुबुन गुबुन फोलेरनि आसार - आखु दोहोरोमारी फोथायथि , सोलिबोनाय नेम - खान्थिफोरा आलादा - आलादाब्लाबो फोलानो हायाखै ; थेवब्लाबो जों जोंनि भारतआव सोमजिनाय दोहोरोम गुबुन - गुबुन समाजनि आसार - आखु आरो समाजनि नेम - खान्थि सोमजिनाय फुंखाफोरखौ मोनसे फुंखानिफ्रायनो गावस्रालांदों होन्नानै बुंजोबनो हानाय नङा । जिखियानो जायाथों मानो - धोरोमा मानसिनि थाखै , समाज - खान्थियाबो मानसिनि थाखै ; दोहोरोम सास्त्रफोरा सोरजिसुला इश्वोरनि माया - मोनथिनानि बाथ्राखौ सुबुं समाजनो फोरमायथिनानै इश्वोर सिबिनाय आरो फोथायनांगौनि लामा दिन्थिनानै होनायखौ फोलानो हाया । 
 हिन्दु दोहोरोमनि दोहोरोम सास्त्रआव बुंनाय बाइदिब्ला इश्वोरनि थान्दै ब्रह्मा , बिष्णु आरो महेश्वर ( महादेउ ) , बे साथामनि गोहोमखौ रावबो नेवसिगारनो हायाखै । सास्त्रआव सास्त्रकारफोरा महादेउ एबा सिब्राइखौ इश्वोरनि गिबिसिन थान्दै होन्नानै दिन्थिना होनाय जादों । बेखायनो महादेबनि ( सिब्राइ ) गोहोनि गोहोमादि ब्रह्मा , बिष्णुनिख्रुइ बांसिनमोन बे बाथ्राखौ गाहायाव होनाय जाथायनिफ्राय मिथिना मोनो । स'ल'खौ गाहायाव होनाय जाबाय । 
 मुलुग संसाराव सुबुं अनजिमाया बांबोनाय लोगो - लोगो इश्वोरनि दैथाय हरनाय गिबिसिन थान्दै महादेउ बोराइआ सुबुं समाजखौ आजायनायाव गावजों हेफाजाब होग्रा लोगो थान्दै गोनांथिनि बाथ्रा सानखांनायसै । आरो आफा इश्वोर बोराइ बाथौनि सेराव महादेउआ आर'ज बिनायसै । नुवाथारी बोराइ बाथौआ महादेउ एबा सिब्राइनि नैथि थान्दै आरो उनाव ब्रह्मा एबा बरमाखौ थामथि थान्दै महरै संसारखौ सांसायनो भुमाव दैथायहरनायसै । सिब्राइआ गावनि धियानाव बिष्णु आरो ब्रह्माखौ गावनि लोगो थान्दै दैथाय हरनायसै मिथिना जोबोद खुसि जाबाय । बिदिनो सिब्राइआ बिष्णु आरो बरमाखौ लानानै साथामजों संसारनि मानसि - दुमसि गासैखौबो बेंलांनो हमनायसै । बिष्णुआ गोसोम सुबुंफोरनि सेराव थाहैबाय बिसोरखौ बेंनो , बरमा एबा ब्रह्मा थाहैबाय गुफुर सुबुंफोरनि सेराव आरो इश्वोरनि गिबि थान्दै सिब्राइआ थाहैबाय गोमो सुबुंफोरखौ बेंनो । बेनि आगोलाव सिब्राइआनो गासै गाबनि सुबुंखौनो हारसिङै आजायदोंमोन । रोजा - रोजा बेसोर समा बाबेनलांनाय लोगो - लोगो गोमो , गुफुर आरो गोसोम सुबुंफोरनि इश्वोर सिबिनाय आदब आरो फोथायथिया आलादा आलादा जालांबाय । गुफुर सुबुंफोरा बरमाखौ सिबिग्रा जाबाय , गोसोम सुबुंफोरा बिष्णुखौ आरो गोमो सुबुंफोरा महादेब बोराइखौ सिबिग्रा जाबाय । गुफुर आरो गोसोम सुबुंफोरा सिब एबा सिब्राइखौ बावगारना बिखौ सिबिनो गारबाय । गुफुरसा , गोसोमसा दौरिफोरा उनावहाय गाव - गावसोरखौनो गेदेर सान्नानै जादेरै - लोंदेरै खान्थिसो बाहायनो हमनायसै । गुफुरसाफ्रा बरमाखौ इश्वोर होन्नानै गनायबाय , गोसोम सुबुंफोरा बिष्णुखौ आरो गोमो सुबुंफोरा सिब्राइखौ सिबिबाय थानायसै , बिसोरखौनो इश्वोर सान्नानै । सिब एबा सिब्राइखौ नुनानै गोसोमफोरखौ बिसोर जोबोद मुगैयोमोन । सिब्राइआदि बइनिबो गिबि आरो मुलुगनि गुदि बे बाथ्राखौ गोसोम आरो गुफुर सुबुंफोरा इसेबो मिथि मोना आरो सिनायमोना जालांबाय । आदेबानि गोसोम , गुफुर आरो गोमो सुबुंफोरनि गेजेराव रावबो रावखौबो सिनायलायलिया ; मुगैलायनाया बारानिफ्राय बारासो जालांबाय । बिदिनो बिसोरनि गेजेराव दावराव -दावसि नांलाय -खमलाया बारानि -सायाव बारा