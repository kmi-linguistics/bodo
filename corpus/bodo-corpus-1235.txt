एस . टि . सोसन्नांगौ । लोगो लोगो आलादा बर'राइजोखौ ( Separate State ) बोरै मोन्नो हायो बिनि लामा दिहुन्नांगौ । थांखिया मोजां आरो बरायथाव । लामा दिहुन्नो आरो थांखि जाफुंहोनो बर'नि हारिमायारि आफाद , राजखान्थि हान्जा आरो गासै बर'नि आफादफोरनि साफा साफा सोद्रोमा लानानै लिंथुम आफाद दानाय जादों थांनाय 10 - 09 - 2010 खालारनि बरमा टाउननि कलेज फोथाराव । राइजोनि बायदि जेंना सुस्रांनानै जौगानाय , गोजोन लाबोनाया सरकाराव थानाय बिबानगिरिफोरनि । सरकारनि बिबानगिरि लिंथुमनाय आरो जोथोनाव खुंनो लानाय जथुम्माखौ बरायनानै मदर होनाय आरो बयनिबो मोजां सुबुरुन , थार बानबुंथाय आरो राफोर गियाननि लामा दिन्थिनायजों थांखि लानानै हारि जौगानायनि सानस्रिजों गमामा हारिखौ खौसे जानांगौ , गोबां हारि माहारिया गोजोन्नाय मोननांगौ होन्नानै जोंबादि साधारन सुबुंफ्रा लुबैदों । जथुम्माया देरहासार आरो फिथाइ बहरा जानाया जों बयनिबो लुबैनाय जानानै थाथों ।