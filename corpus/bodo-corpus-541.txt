गुदियाव इसोरा सासेल ' बिनो जादों ॐ' कार ! बे बाथ्राखौ बयबो मिथिगौ । जोबनाय गैयै , जामनाय गैयै गोमोथाव गोहोनि फुंखा ॐ कारआनो जादों सत्व : रजःतमः ( सोरजिनाय , खांनाय , फोजोबनाय ) गुणनि बिगोमा आबुं परम ब्रह्म । बिनो बिश्व ब्रह्माण्ड , सोर्गो , मत्य , पाताल दाबथाम पुरीखौ सोरजिदों आरो समखौ लानानै गावनि सोरजिनि माया गेलेनानै गासै जिजिबिखौ लांफिनग्रा एबा संहार खालामग्रा जानानै थादों । नाथाय इसोरा गावनि माया महिमा गेलेनायनि गेजेरजों गुबुन गुबुन फाव एबा हाबाखौ मावफुंनो जुनै गावनो गोसो जानानै पुरुष प्रकृति महराव जाफुंखानानै जोबनो गैयै मुं आरो गोहो गुणजों आबुं जानानै देव देवि ( मोदाइ - मोदाइजो ) रुप लानानै मुलुगआव फुजिजादों । 
 बिनिखायनो जों दिनै धोरोमानि बिजाबफोराव मानसिनि खुलुमनाय - फुजिनायाव ब्रह्म , बिष्णु , महेश्वर , शिव , महादेब बोराइ बाथौ , सर्गपार्बती , लक्षी , सरस्वती , गंगा देवी , बिषहरि , गणेश , बिश्वकर्मा , इन्द्र - इन्द्रनि , दुर्गा , कालि , कृष्ण , गन्धेस्वारी , कार्तिक , लक्षी नारायण , सत्य नारायाण , राजदेवी , जगतधात्री , हरि नारायण , भगीरथ - भगीरथी , बायसेत्रा मुंफोरखौ मोन्नो हायो । 
 देव - देवीफोरा मुलुगनि मानसिफोरजों गावबा - गाव दिन तिथि लानानै फुजि जायो आरो खुलुमग्रा फुजिग्रा सुबुंखौ बजबना लानानै नैबे बिहु संसाराव जिउनि हान्थिनाय लामायाव मोगा - मोगि जानांनाय बाइदिमैया जेनां जेंथो , खैफोत आफोदनिफ्राय रैखा खालामनानै मानसि महरै थांनानै थानायनि बद होनायजों लोगोसे सुखु - गोजोननि बोर सारस्रियो । बेयाव मुनुस मैयानि जोबोर गोथौ गोर्बोआरि फोथायथिनि बाथ्रा दं जेराव गोसो मोदोम आरो सोलेर बाउसोमनाय फुजिनाय खान्थि हाबनानै दं । देव - देवीफोरा गावसोरनो मुलुगनि मानसिफोरनो बाइदिसिना राहाजों गावसोरनि थाथायथिनि गुमुरखौ होनानै माजों , बबे समाव आरो माब्रै फुजिजानो लुगैयो फोलायनानै होखायो जायनि थाखाय देव - देवी फुजिनायनि नेम खान्थिफोरखौ गुबुन गुबुन मोन्नाय जायो । 
 मुलुगनि मानसिफोरा माब्लानिफ्राय देव देवीफोरखौ फुजिबोजेनखो बेनि रोखा बिदिन्थि