मुलुगाव धर्मनि थाखाय बेद , बाइबेल , धोरोम बिजाब दंब्लाबो इसोरा सासेलखा । रावनिबो धर्मशास्त्रआ सानै बुङाखै । इसोरनि थाखाय इसोरनि मुङाव बायदि बायदि धर्मनि मुं दोन्दोब्लाबो इसोरा माब्लाबाबो सानै जानो हाया । इसोरा सासेलखा , मतफ्रासो जुदा - जुदा । बे मतफ्रानो जाबाय साफासाफा महापुरुषनि गावबा - गावनि दिन्थिलांनाय लामा । " महाजन जेन गत : सपन्था " नाथाय इसोरा गावनो - गावखा , जेरै दङ एरैनो थाबाय थाग्रा । बुहुमाव उजिनाय मानषिफ्रा गोजोनै थानो मोन्नो थाखाय हास्थायबायो बिनि गेजेराव इसोरखौ मोन्दांनो मिथिनो सिनायनो लुबैग्रा थायो माखासे गोबां सुबुङानो । मानोना बेखौ मिथिब्ला , मोन्दांब्ला मोनोब्ला आरोबाव बुहुमाव रावखौबो मोन्नो गोनां थाया । बेनो देरसिन धोन । मानोना ईसोरानो देरसिन दौलद । जिवनि - जिव आंगोनिबो आंगो , गोजोनसिननिख्रुइ गोजोनसिन । बिनो अमृत । बेखौ मोनब्ला जिवा देरहासाद आरो बारगसाद । बेयो सैथो बेनो ब्रह्म , बेनो ईसोर , बेनो अबंलाउरी बेनो ग्रह , बेनो मोदाय । सासेल' गाहाय ईसोर उँ कार पुरुषाआनो स्निथि महरै नुजासारनाय । जेरै - उँ भुःउँ भुबः उँ स्वः उँ महः उँ जनः उँ तपः उँ सत्यं । उंकार पुरुषनि बे स्निथि मोदोम देहा खौनो स्नि ग्रह मोदाय बुङो । बे स्नि ग्रह मोदाय गैयाब्ला गासैबो जिबनि गियान आरो देहाया गाज्रि जायो । बै स्नि ग्रह मोदाय महरै स्नि तत्व मुवाखौ गियान दोरबिनजों गोसोनि सिंसा जुदा - जुदा सान्नाय गैयाजासे नाय आरो नु , बेवहायसो गासिबो गोरोन्थिया जोबनानै जोबोत गोजोनग्लाय मोनगोन । 
 उँ भू - बुहुम ग्रह मोदाय निफ्राय आदार उजिनान हिन्जाउ हौवा जिबिनि पालिक खालामजादों । बे बुहुमावनो जिव सोलेरनि हारा , बेदर , बिगुर , मोदोम खोमोन जादों । बे बुहुम ग्रह मोदाय गैया - ब्ला जिबिया आदारनि अांखालाव थैगो - न आरो गांसोनिफ्राय जिव सोलेरजों एबा जेबो उजिनाय नङा । बे बुहुमा जिव - जिबिनि बयनिबो गोनांथार आरोबियो बयनिबो राहागिरि । बियो सोरबा हारिनि एबा सोरबानि नङा । बियो बयबो हारिनिनो मोजां खालामग्रा । 
 उँ भूवः - दै ग्रह मोदायनिफ्राय अखा जादों । दैजों आदार , गांसो , हाग्रा - बंग्रा उजिदों आरो जिबिफोरा दुगैदों , लोंदों , जिव रैखा खालामदों । बे दैयानो जिव सोलेराउ थै , रस , नारी । दै ग्रह मोदायगैयाब्ला जिबिया गोथै जागोन , हाग्रा - बंग्रा रानज्रिं जोबगोन । बे दैया जिवमानिनो बयनिबो गोनांथार , अराय राहा - गिरि । बियो सोरबा हारिनि थाखाय एबा जाथिनि नङा । 
 उँ स्व - अर ग्रह मोदाय । बिनिफ्राय जिव जिबिया उखैनाय , आदार जानाय आदार