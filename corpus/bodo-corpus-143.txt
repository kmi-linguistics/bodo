मोजां मोनलायदोंमोन आरो रानिनि बोसोनजों Claudius अा गावनि बिदा राजा Hamlet खौ सुथारदोंमोन । बे फावथायनि गेजेरजों Shakespeare आ सुबुंनि गेजेराव सोलिनाय बेफोरबादि जाथायखौनो फोरमायनो थांदों । 
 बिब्दिनो गोसो थोलायनायाव सानथ्रहायै बाइदि रोखोमनि जाथाइया बुहुमाव मानसिफोरनि गेजेराव जाबोगासिनो दं , जेराव माखासे जाथाइफोरा गोरोबनाय दं , माखासेआ गैया आरो माखासेफोरा थारला जुदा । बेफोरखौ लानानैनो खन्थाइगिरि , लिरगिरिफोरनि जोनोम जादों । बिसोरनि माखासे सोरजिलुफोरा मानसिनि मोकथां जिउनि जाथाइफोरजों सोमोन्दो थानाय । गोसो थोनाय मोजां मोननाया आरो बेनि मोन्दांथि आरो रोंग'थिआ बिब्दिनो खन्थाइगिरि , लिरगिरिफोरनि हेफाजाबै थुनलाइयाव महर होजायो , जायगा मोनो । मोजां मोन्नाय गोसो थोनायनि बुंफुरलु आरो आखुथाइफोरखौ होजोबनी थांनो हाया ।