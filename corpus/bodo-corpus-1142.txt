मावजि : राहा दिहुननांगोन खुबिर । खुबिर : मा राहा गोरा ? मावजि : गथ'खौ दोन्नो हाया । गोबाव दाख्लामसै । सासे नङा सानै नङा ज'खायसे मानसि लाना मैयाव बैसां खालामना सांगिनानैब्लाबो खाथिनि हाग्रामा गेजेराव गारहैना फै । हालमाजि , थां नों सान्नैसो मानसि लेना लायफै । सेंग्रा जांगिलाफोरखौ लिंना लाबो । हालमाजि : दे जागोन गोरा । [ थाङो ] गेन्द्रा आरो थबसाआ न ' सिंनिफ्राइ ओंखारबोयो आरो बुङो । गेन्द्रा / थबसा : गोमोथाव गथ' । सोमोनांथाव राव । अजा : बाजै ? [ न ' सिङाव थांखिना ] बुरै : मा आगै ? [ सिंनिफ्राय ओंखारबोना । ] अजा : बिमाआलाय माबाइदि दङ ? बुरै : बिमाआ दासो एसे मेगन नायदों । हामनायनिफ्रायनो आलो आलो उन्दुलांदोंमोन । माबा सिमांसो गोदो गोदो नुदोंनो । अजा : मा बाइदि सिमां । बुरै : माबालायनो जोनोम जागोदान गथ'खौ बोराइबाथौ महाराजा बामनानै आलो आलो लादोंनो आरो जौसिननिफ्राय जौसिन हाजोथिं मोखां जालांदोंनो । अजा : सिमाङाबो फोरमायो माखासे जाथायखौ । बे गथ'नि बिफाया थामहिनबा खुबिर जाना देवस्रिखौ लोगो हमनाया बोराइ बाथौआनोमोन । मावजि : बाथ्राआ दासो ओंखारबाय अजा गेदेर । आंबो नों बुंनायखौनो फोथायबाय । बोराइबाय खर ' दारि फुरजोब्बाय , बे बाइदि जाथाय नुफेराखैमोन , खोनाफेराखैमोन आं । [ बे समावनो साब्रै सेंग्रा हाब्बोयो । सोरबा मै सोरबा जाथा लाना फैदों । सानै सेंग्राआ मैखौनो न ' सिङाव लाना थाङो । गेन्द्रा , थबसा , हालमाजिआ सिङाव हाबलाङो । ] हालमाजि : फै सेंग्राफोर , फै माबार । [ दान्दिसे उनावनो गथ ? गोर्लैनि जिग' जिग' गाबनाय खोनानो मोनो । साब्रै मानसिआ गथ' गोर्लैखौ बैसाङाव सांगिनानै लाबोयो । अजाआ