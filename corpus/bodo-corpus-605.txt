रायज्लायबोनाय रावफोराबो अरायसमनि थाखाय गोमा लांबोबाय थानाय नुजाथिदों । बेफार जेंनानि थाखायनो एबा भारत हादतनि संबिजिरनि सिंआव गनायथि मोनैनि थाखाय जानो हागौ दासिमबो गोबां रावफोरा सेरखाय बेरखाय गावस्रानानै दं बेयो रोखा प्रमान । 
 बा बोसोरनि गेजेराव जायरावफोरा गोमालांबाय बै गोमालांनाय रावफोरा जुदि दासिमहालागै थांनानै थायोमोनब्ला जानो हागौ सुबुंनि अनजिमाया थामनिफ्राय ब्रै जौखोन्दोसिम बै रावफोरा थांनानै थागौमोन । 1971 मायथायाव मिरु सरकारा बै गोमानाय रावफोरनि सायाव गोथौयैनो फिट - फिटै बिजिरनानै नायनो आफादनि सोद्रोमाफोरनो खामानि मावनो बिबान जाबसिननान होबोदोंमोन । फ्राय जि रोजानिख्रुयबो बांसिन सुबुंनि गेजेराव थांनानै थानाय रावफोरखौ मिरु खालामनानै सानखानथि दिहुनन्नाय जादोंमोन । बे खेबाव मिरु सरकारा 108 था रावफोरखौल ' थांनानै थानाय एबा सोलि थानाय राव मोननो हादोमोन । बाखि रावफोरा एबा रावफोरनि अस्थिवथआ थारलायै गोमा लाङो । 
 भारत हादतआव गुबैयै रायजो दानाय जायो रावखौ मिरु खालामनानै । बै अबस्थानि जाहोनाव गोबां फिसा - फिसा रावफोरनि गेजेराव हरखाब नुजाथियो गिथावना खैफोद । भारतनि संबिजिराव गासै 22 था रावफोरखौल ' गनायथि होदों । गेजेराव मात्र गनायथि मोन्नो हादों मोन्नैल' राव । बिसोर जाबाय सावतालि राव आरो बर' राव । एखे रोखोमैनो गोजौआव बुंबोनाय बायदि समनि बिजिर नायाव जि रोजानिख्रुयबो बांसिन सुबुनि गेजेराव बाहायनाय रावा दंमोन 96 था आरो बयनिख्रुयबो खम सुबुंमनि गेजेराव बाहाय जानाय रावा जादोंमोन 263 था । रावनि सारियाव गनाय जायै बै रावफोरा दा खालि खुगा खुगाल ' सोलिनानै थानांनाय राव जानानै थाबाय । जेबो लिरनाय गैयै आरो फोसावबनाय गैयैनि थाखाय बै रावफोरा गाव गावनि गेजेरावल' थि सिमा जानानै थानांबाय आरो बैफोर बादिनि अनगायैबो गुबुन माखासे रावफोरा अरायसमनि थाखाय भारत हादतनि गेजेराव असिनाखि । भारत हादरनि संबिजिरनि सिङाव गनायथि मोनदोंब्लाबो आदिबासि एबा अघरि हारिनि गेजेराव सिनायथि मोन्नाय बै रावफोरा दासिमबो जेबो सोलोंथाय आयदायाव बाहाय जानाय जायाखै । बे बायदिनो गोबां जाहोनाव गोबां हारिनि सुबुंफोरा गाव गावनि रावनि उल्थायै गुबुन हारिनि सोलिबाय थानाय रावफोरखौसो बाहायनो रायज्लायनो जुरि जेनो । जायनि थाखाय बिसोरनि आंगो रावा फेंखा बारायनो रोङै गोरा सिमा जानानै थायो । बे बादिनो मोनसे जोलैनिफ्राय गुबुन मोनसे जोलैसिम रावनि बाहायथिया हरखाब खमायबो नायलाय बै रावफोरनि गुबै बिथाया गैया जालाङो ।