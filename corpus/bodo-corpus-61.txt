सोलायफिन्दों । मायनाउस्रिआ गावनि खोमाजोंनो खोनादों , माबा सावरायनांगौ दङ होन्नानै नारजारीया बिफाखौ फ'नजों लिंहरदों । सिरियैनो बारलांथारबा हामसिगौ होननानै सानखोमाबाय थानाय जाथाया दावराव दावसि जाफिनसिगोन सान्नानै माइनाउस्रिनि बिखा बिख्लो गुरलाब - गुरलाब मावखांदों । 
 खोथा हरखानायलाय दिनै फुङावनो नारजारी मोन्निसिम थांदों बिफाया । ओंजोंहाय गावनि सोमोन्दैनो माबा मोनसे सावरायखाथारगोन सान्नानै मायनाउस्रिआ दलरै थाथिरनो हासिनै जादों । फुंनिफ्राय बेलासिसिम बेबादि हालोदयैनो समा बारग'लांबाय । 
 मोनाबिलियाव न'अाव सौफैफिनबाय बिफाया । बिफा फैनायनि सोदोब खोनानाय लोगो लोगो इसोरनि मुं खारिखोमा बायदोंमोन जानांगौ मायनाउस्रिआ । थाखोमा थाखोमा बिफाखौ नोजोर खालामदोंमोन । गैया , बिफानि महर मोखाङाव रागानि नेरसोन बेरखाङाखै नाथाय एसे मोखां सोमनाय आरो सोरखौबा माबा मोनसे बुंगोन बादि सांग्रां । 
 जिरायनानै साहा लोंनाय समावनो बिफाजों लिंहर जायो मायनाउस्रिआ । आख' - फाख ' गिसं ग'सङै बिफानि खाथियाव साफिफैनाङो । मा बुंगोन , मा सोंगोन सान्नानै बारलांनाय मोनफ्रामबो बुब्लिआव हायाव दङ ' ना अख्राङाव दङ ' गावखौनो गाव आन्दाज मोनाखैमोन जानांगौ बियो । 
 ' नों दाखालि मानसखौ लोगो मोनाखै होमबा . . . ? ' मायनाउस्रिआ खर ' थिखंदोंमोन । साहा गरदसे खुरुबखांनानै फिसाजोनि मोखांखौ नायालासिनो साहानि कापआव नोजोरखौ दोन्नानै बुंलाङो । 
 अां दिनै बिसोरनि न'खरनि गासिखौबो लोगो मोनबो जोबदों . . . . । अां सान्नायबादि न'खरा