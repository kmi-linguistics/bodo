नाथाय बिष्णुआ बुंबाय - सिथारनायनि खामानिया आंनि नङा , अां दैदेनग्रासो नोंसोरो शिबनियाव थां । बिसोरो ग'मामायै शिबनि खाथियाव थांनायसै । अब्ला शिबआ बुंबाय - सिथारनायनि खामानियाथ आंनि , नाथाय आंनि आखायाव बिसोरो थैनाय नङा । आंनि जानानै हिन्जाव पार्बतीआसो सिथारनो हागोन । नाथाय बियो राजि जागोन ना जाया - बेसो , अां बुंनो हाया । मानोना बिसोरखौ बुथारनोब्ला लानदं ( naked ) जानानै दावहानांनांगोन । पार्बतीनियाव थांब्ला पार्बतीया बुंबाय - बिसोरखौ सिथारनायनि खामानिया आंनि फिसाइ शिबनि बिबानसो । नाथाय बियो बिसोर सानै असुरखौ सिथारनो हानाय नङा । बिनि जानानै अां खामानिखौ मावनांगोन अब्लासो बिसोरखौ सिथारनो हागोन । सानसेखालि हराव बिमा पार्बतीया कालिनि महर लानानै लानदं जानानै शुमभ आरो निशुमभ सानै असुरजों दावहा नांनायसै । दावहायाव बिसोर सानै असुरा कालीनि आखायाव जिउ नागारनो गोनां जानायसै । हौवाफोरनि थाखाय लानदं जानानै दावहा नांनायनि रागायावनो बिमा कालीआ हौवा सुबुंफोरखौ सिथारबायग्रा जाबाय । शिब बादा होनायखौबो मानिया जानायसै । सानसेखालि हरआव शिबआ काली ओंखरग्रा लामायाव उन्दुथेनानै थानायसै । बिमा कालीआ ओंखारनाय समाव शिबनि मोदोमाव गाफ्लांनायसै । फिसाइखौ नुनानै बिमा कालीनि खुगानिफ्राय सालाई लंला ओंखारनायसै । अब्ला शिबआ बुंनायसै - नों मानो आंखौ जोथ्रोतखो ? नों सासे देबी जानानै फिसायखौ मानो जोश्रोदखो ? अां नोंखौ साव होनोसै । अब्ला कालीआ बुंबाय - आं नुआखैमोन , आंखौ निमाहाहोदो शिबआ बुंनायसै - निमाहा गैया , अां नोंनो साव होनोसै अब्ला कालीआ शिबनि आथेङाव हमनानै आर'ज गाबनायसै शिवओ बुंबाय - नोंखौ आं निमाहा होनो