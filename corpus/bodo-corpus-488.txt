अन्थाइ - थाइथामनि सुंद' फोरमायथि लानायनि सिगां खुंग्रिनि सोमोन्दै एसे मिथिहोग्रोनो लानाय जाबाय - खुग्रीनि सिनायथि : भारत हादरनि सा - सानजा हादरसानि आसामनि सिङाव गोदानै मोनब्रे जिल्लाजों दाजानाय Bodoland Territorial Areas District सुंदयै BTADनि कक्राझार जिल्ला एबा टाउननि साहा 40 कि . मि . आरो आथिखालनि गोदानै दाजानाय सिरां जिलानि काजलगाव मिरु मावखनि 31 नं गाहाइ राजा लामानि सोनाब साहा सामथायबारी डन्टक रोडनि 30 कि . मि . सो गोजानाव थानाय गंसे फिसा जायगानि मुं खुग्रीं । सानजाहा भुर ( बुहुर ) दै , सोनाबहा साम्फा ( सामपुर ) दै , साहा हाथिसार ( भुटान रायजो ) , खोलाहा भुरपार कान्टालमारी , रुनिखाता । मोनसे फिसा द्विपनि गेजेराव थानाय गंसे खुग्रीं । भुटान ( गंगार ) रायजोनि गेलेमपुआ खुग्रीनिफ्राय 25 कि . मि . सो साहा । 
 खुग्रीनि जोमोन आरो मुं : बर'फोरा सा - सानजा भारतनि थागिबि जनजाति सुबुं । दिनै बर ' हारिनि सुबुंफोरा बुहुमनि आरो सा - सानजा भारतनि गुबुन गुबुन हादरसायाव गोसारनानै दं । बर'फोरा आसामनि थागिबि आरो बेवहाय बिसोरनि बिसाना बांसिन । बर'फोरहा गावनि होन्नानै लिरनानै दोन्नाय जारिमिन गैया । जारिमिना फोरमायनाय बाइदिब्ला हिमालय हाजोनि गाहायाव थानाय Kochary Duars आरो Bhutans duars फोरा भुटान एबा गंगार रायजोनि सिङाव दङमोन । बे दुवारफोरखौ माखासे बाहागोआव रानबावनाय जादों , फारियै - सानजाहानि मानास दैमानिफ्राय सोनाबहा तिस्टा दैमासिम सोनाब दुवार एबा बेंगल दुवार आरो सोनाबहा मानास दैमानिफ्राय सानजाहा धोनस्रि दैमासिम सानजा दुवार एबा आसाम दुवार महरै मिथिनाय जायोमोन । बै समनि बर'फोरनि जारिमिन लिरगिरि आरो गेदेमा थागिबि सुबुंफोरनि खुगा खुगा मिथिनाय एबा फोरमायनाय बाइदिब्ला 1947 माइथायनि 15 आगष्ट भारत उदांस्रिनि 35 बोसोरनि सिगां थामहिनबा 1912 माइथायसोनिफ्राय जागायनानै दिनैसिम खुग्रींआ 100 ( जौसे ) बोसोरफ्रामनि गोजाम जारिमिन बेयाव गामि एबा रायजो जाजेनफैनाया । बिदिन्थि महरै भुरपार कान्टालमारि रिभिउनु गामि आरो भुर हाग्रा गामिनि सिमनायाव ब्रिटिसफ्रा 1918 इं माइथायाव खुन्थिया गायनानै गारलांदों । खुंग्री ओनसोलआबो चिदली एबा चिरां दुवारनि सिङावनो गामि महरै दंखासैमोन । नाथाय दुखुनांथाव बाथ्रादि बै समनिफ्राय एबा गामि फसंजेन्नायनिफ्राय लानानै लिरनानै दोन्नाय जारिमिन गैया । 
 बै समाव खुग्रीं ओनसोल कक्राझार जिल्लानि हलटुगाव डिभिसन उल्थापानी फरेस रेनसनि सिङाव थानाय खुग्रीं बिट अफिसनि सिङावमोन । खुंग्री