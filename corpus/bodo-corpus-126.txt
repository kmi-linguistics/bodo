आरो हिन्जाव माहारिखौ गोसो गोथौवै दा फोथाय । दालाय माथो– 'नों हांमाखौ जिउयै - माहामै , गोसो गोथारै मोजां मोन्नानै हाबा लाथारगोन होन्नानै समाइखिरा लानाया बोरोथो ? मानो जोथ्रोद लांजाखो । मुजुफुद लांजाखो ; नेवसि जालांखो । 
 " बे बुहुमाव हिन्जावनि अांखाला गैया । सोरखौबा सासे हाबा लादो । नों मानसि महरै बे बुहुमाव जोनोम मोन्दोंब्ला नों संसार जालां नांगोन । इयुनाव गावनि बंसनि सिनायथि दोनलांनोब्ला संसार फैसालिआव आगान सुरलां नांगोन । नों नुवाखै नामा ? जीब - जुनार , एम्फौ - एनलाआरियानो संसार जानानै गावबा गावनि बंस फोलेरखौ गोसारहोलांदों । भुम बिखायाव नेरसोन दोनलांदों । नों हांमाजों संसार जानायनि सिमां नुदोंमोन ; नाथाय नोंहा खाफालाव गैया । बेखौनो सान्ना ला फिसौ । नोंनि बे दुखु - दाहानि जारिमिनखौ आं नोमबैनो रोखा रोखा खिन्था हैगोन दे । नोमबैआ सोरगोआव थांनो जांख्ला बानायगासिनो । थादो फिसौ । " 
 आं हरखाब सिरि मोनखंनानै एमाव जखांना आखाइ फारनैजों खर ' हमनानै गंग्लायनानै जिंगा सिहाबलांनायसै । 
 'आबैया मा खोथा बुंलांखो ? बेलाय सिमां ना मोगथांमोनब्रा ! से : से : । अां फाग्लास्रोम जालाङाखैथ' । 
 अां बिदिनो दुखु दाहानि गेजेरजोंनो हप्तासेनि उनाव देर मासनि सुटि लानानै न'आव फैबाय । सानथामसोनि उनाव बाजैया आंनि ख'थायाव फैनानै बुंबाय - 
 " मा हाय ! लेन्स नायक बिबोनां गदाय ? मा जिंगा सिहाबगासिनो ? सोरबा राज खुंग्रीजोखौ ? 
 गोसो खांबाय दङ' । बेनोथ' । 
 " नंगौ आगै । दालाय नों मा सान्दों ? " 