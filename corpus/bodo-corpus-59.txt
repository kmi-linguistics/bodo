मोनाखैमोन । बहा दङ नागिरनो सासे खुदियानि सहाय लानांदोमोन । 
 दसेनि उनाव मोखां सोम सोम खावलाय हमथा हमथा गाबा मोखाङै मगेनआ मायनाउस्रिनि खाथियाव गसंफैदोंमोन । बिबथैनि बेबादि थासारिखौ नुनानै मायनाउस्रिआ बागदाव खांदोंमोन । मा जाहोननि थाखाय बेबादि खालाम जाखो मिथिनो लुबैयो । लाजिनाय आरो अपमानजों मोदै हुगार हुगार खिन्थालांदोंमोन मगेना ' नायलाय आय मायनाउस्रि अांखौ मा खालामखो दायआ जेबो नंथ्रामोन , अां बायजोआव थांनो होननानै मान्सि होंगो दोंगोनि गेजेरजों एब्रे लांनायाव सेंग्रा सासेनि जुथायाव एसे गाफ्लांदोंमोन बेनि थाखायनो अांखौ गामिनि हाजिरा मावनानै जाग्रा जाम्बा होन्नानै सोबादों । '
 मायनाउस्रिआ रागाजों थोर थोर मावखांदोंमोन । जाय मानसिआ बिबौ - बिबै मोन्नि सुखु - दुखुनि समाव समानै बाहागो लाबोफादों बेबादि मानसिखौ अपमान खालामनायखौ एसेबो सहायनानै थानो हायाखैमोन । 
 आदै नोंखौ . . . . सोर सोबाया थ' - बे मानसिखौ अांनो दानो खिन्थानानै हो । 
 नागिरनानै मोनमारबाय मानसिखौ । दिन्थिनानै खिन्था हरो मगेना । बै मानसआनो जायजों मायनाउस्रिआ से धन्टासो सिगाङाव आलादा रोखोमै सिनायथि जालायखांबाय । जायखिआनो दाजाथों आख' - फाख ' खालामाखै उसुं ख'नाथिं लिंलाङो । बिनि फाव फेसनखौ नुनानै सोमो नांदोंमोन जानांगौ मानसआ । जायखि जेखि साना सानबाय थाथों रागानि गारांजों हब्रायो – 'जुथायाव एसे गाफ्लांनायखौनो