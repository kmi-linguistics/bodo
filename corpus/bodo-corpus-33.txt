सोदोमस्रिखौ नाजावना गावखौ खोमायो । मोनसे समनि जारिमिनारि बर ' हारिया लोरबां जानानै दिनै ट्राइबेल हारि महरै सिनाय जानो गोनां जानाय जाहोनफोरनि मादाव बेबो मोनसे । हारसा सेंग्रा एबा सिख्लाया बर ' सिख्ला एबा सेंग्राखौ हाबा लानायनि सिगां गले गले जोबोर गोथौवै बिजिरना नायगोन दि गाव हाबा खालामनो एबा जानो नागिरनाया बर ' हारिनि फारसे बेसे बडगोनां ( Sense ) । हाबानि उनाव गावसोरनि ( हारसानि ) समाज आरो आसार - खान्थिखौ नाजावगोन ना नाजावा । बे बर ' सेंग्रा एबा सिख्लाया बर ' हारिनि फारसे बड ( Sense ) गैबांआब्ला आरो हाबानि उनाव गावसोरनि ( हारसानि ) समाज आरो आसार - खान्थिखौ नाजावगोन बायदिब्लासो बे बर ' सेंग्रा एबा सिख्लाखौ हारसाफोरा हाबा लायो । बर ' हारिनि फारसे जोबोर बडगोनां , हारसा राव , हारिमु , सोदोमस्रि , आसार - खान्थिखौ नाजावै बर ' सेंग्रा एबा सिख्लाजों हारसाफोरा हाबा जाखाया । मानोना गावनि हारिनि फारसे जोबोर बडगोनां सासे बर ' सिख्लाखौ हाबा खालामना एबा सासे बर ' सेंग्राजों हाबा जानानै रावबो गुबै हारसाया गावखौ खोमाना लानो नायगिरा । बेनि गुबुन ओंथिया जाबाय हाबानि सिगां हारसा सेंग्रा एबा सिख्लाया बर ' सेंग्रा एबा सिख्लानि गोसोखौ मोजांयै सुना एबा बिजिरना नायग्रोयो । नाथाय बर ' सेंग्रा एबा सिख्लाया हाबानि बेलायाव हारसा सेंग्रा एबा सिख्लानि माखौ नायो ? मोखां आरो गारांनि रावखौ । बेनिखायनो बर ' सेंग्रा एबा बर ' सिख्लाया हारसा सेंग्रा एबा सिख्लाखौ गावनि हारिनि जिरादफोरखौ 100% नाजाव होनो हाया । गोबां समाव 1% बो नाजाव होनो हायैखौनो नुनो मोनो । होमब्ला बर'आ गोमालांआ हारसाया गोमा लांगोन नामा ?