फबदों । बिनिखायनो बर'फोरनियाव जेबो गैया । दिनै बर'फ्रा गावनि न'आवनो दाहोना - रुवाथी जानानै थानो गोनां जादों । बर'नि हा - हु , न' - बां , आबाद , मावग्रा फोथार , बर'फोरनि ग्रोम ग्रोम रायजो जाग्रा आन्सोल , मोसौ - मैसो गुमग्रा फोथार , गयबारि , खान्थाल बारि , थाइजो बारि लिसु बारि , सिखार खालायग्रा हाग्रा - बंग्राआ मालायनि आखाइआव थांबाय , थांनानै थानायनि अघिकार आरो धोन - सम्पथिनि रैखातिआबो बर'नि आखाइआव गैलिया । बर'नि जारिमिना दा हां थिफुं - थिफुं जानानै दङ । जारिमिनखौ बर'फ्रा गोसो होमारा । सालाक गुबुन हारिफ्रा सानो बरफ्रा गासिबो दङ नाथाय जेबो गैया । बिनिखायनो गुबुन हारिफ्रा बर'फोरनि शोदोब , बर'फोरनि राव , बर'फोरनि जारिमिन , बर'फोरनि जि जोम , बर'फोरनि आगर - आखाइ , बर'फोरनि धोरोम , बर'फोरनि फोर्बो , बर'फोरनि नेम निति गासिबखौबो धाम - धुम सिखाव खावनानै लानायाव मुखुब जाथारदों । बर'फोरनि दख'नाखौबो सेनानै लांनो खोब नाजागासिनो दङ । बेफोर गासिबो जारिमिनखौ बावगारनाय , थांनाय बाथ्राफोरखौ बावगारनाय , गावनि गासिबो गुन आरो सम्पतिफोरखौ बावगारनायानि थाखायनो जाजोबदों । जारिमिना जोंखौ मा मा फोरोङो - 
1 ) मानषि हारिअा गाव - गावनि जानानै थांनाय बाथ्राफोरखौ बावनानै थांनो नागिराः जारिमिना गावनि थांनाय बाथ्राखौ गोसोखाङो । जारिमिन लिरनाय थायोब्ला मोनसे देश एबा मोनसे हारिया गावनि थांनाय समफ्राव जाबोनाय जोंब्लावनाय , गौरबनि सम , सनाथि मुगाफोर दङमोनब्ला , जोबोद खुसिजों बारगलांनाय खोन्दोफोर दङमोनब्ला , बिब्दि बाइदिसिनाफोरखौ मिथिहोनाय जायो आरो बेफोरखौ मिथिनानै दानि मुगानि सुबुंफ्रा खुसि जानो हायो एबा गोजोन्नाय मोन्नो हायो । एबा बिनि उल्थायै गिलु - बालु इनाय , दुखु - दाहानि सम बारगबोनांनायबो थानो हागौ । मानषिअानो मानषिखौ शुशिनानै जानाय , नाख्रेबनानै जानाय , थगायनानै जांनाय एबा गुबुन हादोदनिफ्राय साग्लोबफैनानै गलाम बानायनानै जानाय , बाइदिसिनाखौ जारिमिना फोरमाइथिनो हायो । जारिमिना बेफोरखौ मानषिनो लाबोनानै होफैयो । 
2 ) जारिमिना थुलुंगा होनायनि फुखाः हारिआव एबा देशाव उजिलांनाय बीर एबा आइजोफोरनि बाथ्राफ्रा जाइखिजाया सुबुंखौनो बेसोरबादि जानो थुलुंगा होनो हागौ । जारिमिनाव थानाय सासे मानषिनि हाबा मावनाया बे हारिनि गेजेराव मोनसे दुगा एबा देदगानाय सोमजिहोनाय नुनो मोनो । नेपलियाननि राइजो फेहेरनो हानाय गोहोआ फ्रान्सनि हारिमुखौ दिनैसिमबो देदगाहोनो नागाराखै । भारतनि महात्मा गान्धीया बुहुमनि सुबुं माहारिनो अहिंसानि नीतिखौ फोरोंलांदों । बे बाथ्राखौ लानानै भारतनि मानषिफ्रा मुलुगाव दुगा