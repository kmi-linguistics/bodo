दुलाराय आइजो अनसाय आफाद , बर रेबग्रा जथुम आरो गुबुन गुबुन गौथुमा साननागौ आरो मावनांगौ बिबान दं होनना गंग्लायै खावलायनाय थाबाय । 
 ( 9 ) सरखारनि अनसुथाय लानाय : जोबनायाव बे बाथ्राखौ रायखांनांगोन दि बैसागु मोसानायजों लोगोसे बद'हारिमुखौ मुलुग दरबाराव गायसंननो थांनायाव बि , टि , सि , सरखारनि गिलिर बिबान दं । बद'राव , थुनलाइ , हारिमु , सोदोमस्रि आरो दोरोङारि आसार , नेम , दोहोरोम खान्थि , बोसोन खान्थि जौगाहोनो फोसावनो आरो फोसाबनो थाखाय बे सरखार आ हेफाजाबनि आखाय बारायब्ला जाफुंनाया गोब्राब जागोन । बोसोरफ्राम्बो 26 जानुवारी सुबुंखान्थि आरो 15 आगष्ट उदांस्रि सानखालि साबसिन - हामसिन बद ' मोसाखावरि हानजा गोदान दिल्ली आव दैथायहरनायनि अनगायैबो भारतनि गुबुन गुबुन हादरसा आरो गुबुन हादर जेरै चीन , रासिया , जापान , भुटान , आमेरिका , थाइलेण्ड , जार्मान , करिया , मंगल हदाराव दैथाय हरनायनि राहा लानांगोन । लोगोसे हारिमु सोलाय सोल'नि राहा लानायनि गेजेरजों गाहाम सोमोन्दो खानांगोन । बेनि अनगायैबो आसाम सरखार , भारत सरखारनि अनसुथाइनि हेफाजाब आरो मदद लानानै बद ' हारिमुजों लोगोसे बैसागु मोसानाय , बर ' राव - थुनलाइ , सोदोमस्रिखौ मुलुग दरबाराव गायसंनो थाखाय जोंनि गेजेराव बादायलायनाय गोसो , खौसेथि आरो सहायलायनाय , नागारनाय - आजावनाय गोसोनि गोनांथि दं होनना बुंनो हायो । 