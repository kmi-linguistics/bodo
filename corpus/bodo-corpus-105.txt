Revolution ) नि दोहौ आरो सोमावसारनाय नुजाथिदों । 
 दा गाहायै थांना थानाय जिउ खांनायनि थाखाय गाइनाय फुनाय आबाद आखाय दिखांनाय मावनाय - दांनायनि फारसे गासै राइजो आरो सरखारनि गिलिद बिबानथाय । दिनै भारतबादि आबाद गाहाइ हादोतआ हादोदनि रांखान्थि जौगानाया आबादनि सायावनो गाहायै सोनारदों । बिनिखायनो जों राइजो राजा आरो सरकारा मावनाय दांनायनि फारसे मोजाङैनो गोसो होनांगोन आरो दानि गोदान सानस्रिजों बिगियानारि दावगा नांसिगोन । सोरनिबा सायाव सोनारनाय बा सोरखौबा लामा नाइनाय बे हुदाखौ एंगारनांसिगोन । बाथ्राया बेनो 'मावाब्ला जों बोरै मोनजानो एबा न'खरा बोरै जौगानो हागोन ? ' फारसे सरखाराबो बिनि बागै जोबोंरैनो नोजोर बाद आरो राहा सानफारि लानांगौ जानानै फैबाय । जेरै दुब्लिबारियाव मोजां दै सारनायनि राहा , इरिगेसन सिसटेम बान्दो जामफै थिग खालामनाय , दैनि हा खुरखानाय उल्टा खुण्डा होबथानाय , हानि रोखोम आरो गुण आनजाद नायनानै मावनायनि राहा खालामनाय , मोजां जोलै , हासार आरो नांगौबादि माखासे आइजें आइलाफोर जगाइनाय आरो रान्ना होनाय , बिगियान आरो गोनोखोयारि आबादजों आबाद मावनाय दिहुन्नायनि ट्रेनिं होनाय आरो लोगोसे गामि ओनसोलफ्राव सम सम आबाद सांग्रांथिनि मेल मिटिं खुंनाय ( Agriculture Campaign ) । 
 आथिखाल दा सरखारनि माखासे हाबाफारि बा राहाफोरनि सोमोन्दै मोनसे बाथ्राखौ सान्नांगौ जानानै फैदों । " गोरिब गुन्द्राफोरनो बाङाइ बेसेनै माइरं रान्ना होनाय । BPL नि 7 . 00 टाकानि माइरं , अन्तर दयाल ज'जनानि 4 . 00 टाका आरो गिबि मन्थ्रीनि आहार ( अन्न ) ज'जनानि 6 .00 टाका । बिनि गेजेरजों गोरिब