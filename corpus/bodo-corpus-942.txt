मोदोमाव थरसिलथा बिहामजोआ गारखावना हरगोन । बिमाया जोबोद गाबगोन । निल - सोदोमश्रीमोना फारसेनिफ्राइ फैनानै नुफैयो - ) आरतिः दिनैनिफ्राइ नोंसोरनो ओंखाम संना जाहोबाइथानो नोंसोरनि रुवाथि नङा आं । संजादो नोंसोरो गावबा गाव मिथिबाय । सोदोमश्री : बाजै नोंनि आखला बांद्रायबाय । आरतिः बिबाजैखौ बिब्दि दाद्रि होनो नों एसेबां साहस ( थास सोबानानै सिङाव हाबलाङो ) निल : बाजै . . . ( दाद्रि ) । बिमा : जाबाय फिसाफोर जाबाय बिखौ जेबो दा बुंसै . . । सोदोमश्रीः आदाजों थाउनाव थांफानो मोनैनिनो बिदि जोंखो नायनो हाया जादों बियो । निल : आयै . . . . नोंसोरो जेरैखि जाया जि सानल संजादो , आं जायखि जाया साख्रि मोनसे नाइगिरहैदिनि आयै । बिमा : दानि दिनाव थाखा गैया फैसा गैया बहा साख्रि मोनब्रबनो फिसा . . ? ( गाबै गाबै ) निल : नङा आइयै , बिनानाव नोंसोंर आंखौ बोरल सारसिदो । थाखाजों नङा आयै अां ब्रेइनजों मोन्नाइ साख्रिखौसो नाइगिरगोन । दाबो गोबां बिफान दं आइयै जेराव थाखा - फैसा होनाङाजासे ब्रेइनजों आनजादाव जनानै साख्रि मोन्नो हायो । ( नसिङाव हाबो आरो बेग गांसे लानानै ) अां फैबाय आयै आरो बिनानाव ( बिमाखौ खुलुमनानै ओंखारलाङो ) । ( बिमाया सिथ्लानि सियाराव हारसिं जिरायना दं । आरतिया ओंखारनानै दाद्रि होयो ) आरति : खोनासं बिमा दिनैनिफ्राइ बे सिमानि बेथिंजाय नोंसोरो फैनो मोन्नाइ नङा , ( सिथ्लाखौ सिमा होयो ) थैगारनो रोङि बेरामि बुरै । मुलुग : आयैलै नों मानो आबैखौ राइबायथायो । अां आबैजोंसो सल खोनासंनी मोजां मोनो । बिखौ दाराइ आयै । आरतिः सिरिथा नों बाबा बिनि खाथियाव दा थां । बिनि बेरामासो नोंनाव सनदेरगोन । फै नसिङाव । पुलिस : बे नआ नगेन इन्सपेक्टरनि नंगौना ? बिमा : औ नंगौ मानोमोन ? पुलिसः जोबोद गाज्रि रादाब , बुङाब्लाबो हामसिगौ बादि सानबाय अां । बिमा : माबादि गाज्रि रादाब नोथां । पुलिस : बिदिब्ला खोनासं , नगेन इन्सपेक्टरा थिउरिया फोरजों लांखारजानानै गावथार जाबाय । बिमा : मा गावथारजाबाय ? ( आरति - मुलुगा खोनाफैना गाबख्रावो ) पुलिस : औ दासिम्बो बिनि गोथै सहखौ जि सान जाबाय नाइगिरना मोनैया । अां फैबाय । ( बिमा - आरति - सोदोमश्री - मुलुग गाबख्रावजोबो । आरतिया मुलुगखौ लाना लासै लासै न सिङाव हाबलाङो , थफ्ला थफ्लि लाना बिदानि नसिम गाबनानै लासै लासै आगान सुरो । ) आरतिः नाथाइ खोनासं नोंसोरो बेथ आंनि खाफाल । थेवबो अां फिसायनि हा बाहागो , - - सोरखारनिफ्राइ थैनाइनि रां , आरो पेनसननि रांखौ आंल लागोन । अां आदानि नआवनो थाहैनोसै । सोदोमश्रीः बाजै नों बेयावनो थादोना . . . मुलुग . . . दाथां । ( मुलुगा गाबो ) बिमा : बेयवनो थादो फिसानो दा थां . . . । नोंबो अांनिनो फिसा , हाय मा खाफाल जाखो आंहा । ( गाबो ) बे पेरालाइज बेराम मोनसेया जायामोनब्ला . . . ! ( आरतिया ओंखार लांहां जाब्ला निलआ फारसेनिफ्राइ हाबफैना मोखांजों मोखां जायो ) 
निल : आयै . . . आयै , अांहा साख्रि जाबाय , साब - इन्सपेक्टर आयै । फैगौ सम्बारखालि देरगाँव आव जइन जाहैनांसिगौ । 