ओन्सोलखौ बेंनो होदोंब्लाबो नांगौ बादि रां अनसुंथाय होयैजों लोगोसे ह'म पावारखौ गथायैनि थाखाय बेखौ मावफुंनायाव फेलें जानो गोनां जादों आरो जेंनाया सानफा एफा बांलांसिननो हमदों । दिनै अना - बर'फोरा सुबिधा मोनैनि जाल्लायाव होसिख्रावनो मोननाय आरो बावैसो जानानै थांनाय दाङाबाजिनि गुदियावबो बेफोर जाहोन । बुंनो थाङोब्ला बे गुवार बि टि सि ओन्सोलखौ बेंनो आरो जौगाखांहोनो बे 6थि फारिलाइनि राहाया थोजासे नङा । जाहोनाव सानफा एफा बि टि सि सिष्टेमा अप्रासंगिग जालांनो हमदों । बेफोरनि अनगायैबो गारबोनाय बोथोरफोराव बि टि सि अट'रिटिया गोबां असहाय जाबोनांनाय गोबां बिदिन्थि दङ । खाइसे अफिसारा बि टि सि जौगाखां हाबाफोरनि रांफोरखौ थगायनो नाजानाय आरो खाइसे एस . पि , डि . सिआ बि टि सिनि हेंथायै मावनो नाजानायनि थाखाय गारबोनाय समफोराव बि टि सि गाहाइ हाग्रामा महिलारिआनो लामायाव ओंखारबोनानै सोमावसारनो गोनां जानायफोरानो बेनि रोखा फोरमान । सोदांनाय 6थि फारिलाइजों दाजानाय बि टि सिनि हाहुआबो दिनैनि दिनै रैखाथि गैया । बे गोरोबथानि गेजेरजों बि टि सि अट'रिटिनो हा - हुनि पलिसि दानो हानायनि गोहोखौ होदोंब्लाबो गोबां अना - ट्राइबेलखौनो बे ओन्सोलाव निगाजीयै थानो हानायनि खाबुखौ होफानानै सरकारा खैसारिखौ खालामनानै मोनसे बिजानुखौ सोफानानै दोनहरबाय । अना - ट्राइबेल बिजानुनि रोदाया बे ओन्सोलाव ओरैबादि मजबुट जाबायदि बेखौ बि टि सि गोरोबथाया हासार होसिनबावनाय बादिसो जाबाय । बि टि सि अट'रिटिया माबा मोनसे गोदान आयेन दानानै बिसोरखौ बे ओन्सोलनिफ्राय होखार हरनाया दिनैनि दिनाव सम्भब नंखालिया बे बाथ्राया थांनाय दाङाबाजिनि