 " बाबा . . बाबालै . . . अांखौ बामदोना बाबा . . . . । " हाखु दाखुनो अां सिखारना दांग्रोमदों बिसनायावनो जारौखौ । नाथाय नङा सिमांसोमोन बियो । बिखाया गुरलुब गुरलुब मावखांदों आंहा । फैनाय समाव इसे गेंग्रे गुंग्रे जाबोदों जारौ बिमाजों । बोराबनानै आं फनबो खालामाखै बिखौ । नाथाय फिसाजोनि मायाखौ आंथ नागारनो हानाय नङा । फैनाय समावनो बेसेबा हब्रा - हब्रा गाबदों नानि फिसाया । बैसोआबो बोसोरनै खावसे जाबायानो । अांजों फैफानो मोनैनि हायाव बाग्राय - जुग्राय गाबदों बियो । फैयाब्लाबो जाया साख्रिनि आसाया जानगारनोबो हागौ । साख्रि मोनैनि थाखायनोथ ' रायजा बायदों बयजोंबो । सोरांब्लानो खालि फरायसा आफादनि मिथिं दावथिं बेरायलाबायो । बौदासो माथो बिलाय होन्नानै रायख्मा जाबायनाय जाबाय । नाथाय फरायसा आफादखौ जों बाइदिया दैदेनाब्ला गुबुनफोरा बिदि ओखारनो नागिरा माथो । नङाब्ला दारि गोलाव हारिया जोंनि ओनसोलखौ बेंथेना लानोसै गिथाव - बाथावनो । बिफोर बाथ्राफोरखौ खाइसेआ बुजिनो नागिरा गामि ओनसोलाव । माब्लादि अांनि मेगननिफ्राय ज्राम मोदैआ ग'खो हमस ' नो हायासै । आखाय थालायाव थरथिंसे गोग्लैब्लासो मोकथांसिम फैफिदों अांनि गोसोआ । जोंनि गेजेराव बिनो सना फिथर दासान्दि । थेब - थेब रायज्लायनोबो रोंबाय बियो बेसेबा अनथाव - बाथाव । जेसेबां दुखु