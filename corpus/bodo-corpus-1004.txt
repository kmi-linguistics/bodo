सनक'ष दैयावनो गासैबो दावहारुफोरखौ दुगै होनानै गोथार आरो बोलोग्रा खालामदों अमा , दाव , बोरमा बुलि बावनानै । खेराय पुजा होनानै बोर बिदों बोराय बाथौ महादेवनाव । खेराय पुजा होनानै गासैबो देव , देवीनाव आरज गाबदों - बोर बिदों दावहायाव देरहानो । महा राजा नरनारायणा बर ' फिसाफोरनि बे पुजा होनायाव दंफायोमोन । बर ' फिसाफोर पुजा होनाय जायगायानो जायासै बर ' फिसा । बे बर फिसा निफ्रायनो बर ' बिसा > बार बिसा > बार'बिशा । दानि बार'बिशा जायगायानो गोदोनि बर'फोर खेराय पुजा होनाय जायगा । दाबो सनकष दैसा सेराव घाकसा , ककछागुरि होन्नाय गामि दं । बेफोर गामियावनो गोदो गोदायनि समाव बर'फोरा हापछा ( आफसा ) पुजा होयोमोन । बे हापछानिफ्रायनो घाकसा आगे ककछागुरि जादों ।