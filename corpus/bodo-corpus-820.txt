18 मार्च , 2011 , नागालेण्डनि गिबि मन्त्रीखौ लोगो हमनायः 
 नागालेण्डनि डिमापुराव नागालेण्डनि गिबि मन्त्री निपिय ' रिय'खौ गावनि न'आवनो लोगो हमनानै गांसे गोसोखां बिलाइ गथायनाय जायो । बे गोसोखां बिलाइयाव गुबैयै बर हारिनि राजखान्थि जेंनाफोरनि सायाव बाश्रा बुंफानायजों लोगोसे नागालेण्डआव राइजो जानाय बर'कछारिफोरनि , सिनायथि , थामोन्था आरोरैखाथिखौ गोजोर खालाम नांगौनि थाखाय रोखायै फोरमायनाय जायो । 
21 मार्च , 2011 , मावफु मेलः 
 गुवाहाटी बाथौफुरियाव थानाय आसाम बर गुदि फरायसालि मावख'आव आफादनि मोनसे गोनां मावफु मेल जायो । मावफु मेलखौ आफादगिरिनि मासि लानानै दैदेनो आफादगिरि मुस्रि प्रमद बरआ । 
22 मार्च , 2011 , बानजाय आफाद सिफायनायः 
 कक्राझार जिलानि सिङाव थानाय बनरगावनि माइदांश्रि नोगोराव दुलाराय बरफरायसा आफादनि 43थि बोसोरसालिया जथुमाखौ आबुंडै खुफुनो थाखाय दानानै लानाय बानजाय आफादखौ मोनसे गेवलां मेलनि गेजेरजों खान्थिबादियै सिफायनानै होनाय जायो । 
23 मार्च , 2011 , आद्य श्राद्यआव नुजाहैनाय आरो केबिनेट मेलः
 फुनि समाव आसानि आफादगिरि रुंसारि डनबस्क चेरमाक नि आद्य श्राद्यआव विबार वाउहैनाय जायो । बेलासिनि 1रिंगायाव बड'फा हाउसआव मोनसे केबिनेट मेल जायो । मेलखौ सामलायो आफादनि आफादगिरिया । 24 मार्च , 2011 , पाटगाव दख'रानि मावख'गायसन्नायः 
 दुलाराय बर फरायसा आफादनि आफादगिरि मुस्रि प्रमद बर'आ पाटगाव दखरा दुलाराय बर ' फरायसा आफादनि गोदानै गायसन्नो लानाय मावख'नि गाहाइ खुन्थियाखौ गायसन्नानै होयो । 
31मार्च , 2011 , फरायसा सान फालिनायः 
 " फरायसा सान ' बड'फा उपेन्द्र नाथ ब्रह्मनि 55थि जोनोम सानखौ मोनफ्रोमबो जिलाआव फालिनायजों लोगोसे मिरु आफादा कक्राझार जिला दुलाराय बर फरायसा आफादजों लोगोसेयैनो थुलुंगाफुरि , दतमायाव फामिलनाय जायो । 
15 एप्रिल , 2011 , रंजालि बैसागु फोर्बो बरायनायः 
 दुलाराय बर फरायसा आफादनि बानजायनायाव गोदान बोसोरखौ बरायनायजों लोगोसे गेवलाडै रंजालि बैसागु फोर्बोखौ कक्राझारनि केडि . एस . एनि फोथाराव गाजा - गोमजायै मोसाग्लांनायनि गेजेरजों बरायनाय जायो । 
19 एप्रिल , 2011 , दायना - दायनि साजायनानै बुथारनायनि हेंथायै मटरचाइकेल रेलिः
 बर'समाजाव सम - सम माखासे सुबुंफोरा खोमसि फोथायनायनि गेजेरजों आसामनि गुबन - गुबुन थावनियाव दायना - दायनि साजायनानै नंखाय दाय होनानै मानसि बुथार नायनि हेंथायै आरो समाजाव फोसाबस्रनाय आरो गोजोन लाबोनांगौनि थाखाय कक्राझार जिला एबसुनि बानजायनायाव मोनसे मटरचाइकेल रेलि खालामनाय जायो । बे हाबाफारियाव मिरु आफादनिफ्राय मैखोमै बाहागो लानाय जायो । 
20 एप्रिल 2011 , CIT - नि प्रिनसिपाल जों सावरायनायः 
 कक्राझाराव थानाय CITआव नुजानाय जेंनाफोरखौ थाबैनो सुस्रांनायजों लोगोसे गाहामैनो सामलाय लांनांगौनि थाखाय CIT नि गोरायुंजों सावराय लायनाय जायो । 