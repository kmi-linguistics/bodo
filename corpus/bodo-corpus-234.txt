सुबुंफोरनि खैसाराव गोग्लैबाय । बर'फोरखौ गावनि आखायजोंनो गावनि आथिंखौ बुफायना दोनबाय । दिनै बेंगुरा जाबाय । लामानि दुब्रि हाग्राबादि जायनो मोनो बेनो गाफ्लेलांबाय , जोत्रोद लांबाय , जोगारलांबाय । सरकारा बर'फोरनि गोसो आरो देहानि दुखु खस्तखौ माब्लाबाबो बुजिनो नाजाया । दिनै बिग्रायारि नाम होनानै आरो हाथियार बाहायनायनि नामाव बर'फोरखौ बुख्रेब - बुख्रेब खालामगासिनो दं । गोबां दाय गैयै बर ' सेंग्राफोरखौ बिग्रायारि साजायनानै गावथार गासिनो दं । बेफोरनि जाउनाव दिनै हारिया फुरायै जामब्रिहाबबाय । बर'फोरा रागा खरा , थिउरिया अख्रा नाथाय सादा सिदा , साज्रां आरो सैथोजों सोलिग्रा मानसिफोर जायफोरा दिनै नाथार थुनानै जेरै - मेरैनो बोबथिं जाबोगासिनो दं । जायनि जावनाव दिनै गावनि गंफोरजोंनो गावनि आथिंफोरखौ सौफायहोजाबाय । हारिया बेंबुरा नोरजिया जाबाय दा । 
 आथिखालाव थासारिखौ नायनानै बरनि गोदान जोलैफोरा सोलोगोरा जानो सोलोंनांसिगोन । माखासे आदर्श , भाव - बास्यफोरखौ जों सोलायनांगौ । जोंनि हारिनि गुबै थांखिखौ गोसोसिङाव लाखुमाथनानै , हाथियार दैनायखौ दोनथनानै , बेरेखा - बेरेखि , मोनसा - मोनसि सानलायनायखौ गारनानै जों गुबुन लामाजों आगान सुरनांसिगोन । बर'नि बेरेखा सानग्रा सुथुरफोरा बारानिफ्राय बारा जाबाय । खायफाया बर'फोरनि