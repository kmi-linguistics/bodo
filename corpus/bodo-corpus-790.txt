15 फेब्रुवारी 2012 , 45थि जोनोम सान फालिनायः
 आसाम नाङैनो दुलाराय बर'फरायसा आफादनि 45थि जोनोम सानखौ गाजा - गोमजायै फालिनाय जायो । मिरुआरियै बरपेटा जिलानि सिङाव थानाय बाघमारा जौसिन फरायसालि गेलेग्रा फोथाराव जिला आरो मिरु आफादा जथायै खुंनाय जायो । सानसेनि हाबाफारिजों खुंनाय बे सानाव आलासि महरै नुजाहैनानै बिबुंथि लाखियो बारग'बुंथिगिरि , दुलाराय बर ' फरायसा आफाद , मुस्रि रोनगोरा नार्जारी , बोसोनगिरि , दुलाराय बर ' फरायासा आफाद , मुस्रि उपेन देउरि , नेहाथारि बर ' थुनलाइ आफाद आरो आफादगिरि दुलाराय बर ' फरायसा आफाद मुस्रि प्रमद बर ' बिथंमोनहा । गेवलां मेलखौ आफादगिरिनि मासि लानानै दैदेनो आफादनि आफादगिरि मुस्रि प्रमद बर ' आ । 
16 फेब्रुवारी 2012 , बर' - निसि जथुम : 
 बर ' आरो निसिफोरनि गेजेराव माखासे जाथायफोरखौ लानानै सम - सम समखि खांनाया मोननैबो हारिनि गेजेराव जाखांफैयो । 2002 माइथायनि 11 एप्रिल अक्ट ' आवबो मोननै हारिनि गेजेराव फोथाय लायनाय आरो खौसेथिखौ रैखा खालामनानै हानाय मानि खामानि मावलायनो थाखाय बै समनि दुलाराय बर ' फरायसा आफादनि दैदेनगिरि , बर ' थुनलाइ आफादनि दैदेनगिरिफोर आरो अल निसि स्टुडेण्डन्स इउनियन , निसि इलिट ससाइटिनि दैदेनगिरिफोरनि गेजेराव मोनसे Nyishi - Bodo Peace Summit जानानै थांदोंमोन । बे Summit नि गेजेरजोंनो गोबाव सम आसाम - अरुणाचल सिमायाव मोजां थासारिया सोमजि फिनदोंमोन । नाथाय आथिखालाव माखासे मानसिफ्रा हाथियार लानानै अरुणाचलनि थागिबि हारि निसिफोरनाव आब्रायै रां दाबिनाय सम - संम मानसि लांखारनाय बायदि जाथायफ्रा जानायाव मोननै हारिनि गेजेराव फिन फोथाय लायनाया जानगारनो हमदों । बेखौ नोजोर होनानै फिन ओनसोलाव आरो मोननै हारिनि गेजेराव जाहाते गोजोन फैफिनो बिनि थाखाय 2012 माइथायनि 16 फेब्रुवारी अक्ट खालि अरुणाचल प्रदेशनि सानजा कामें जिलानि चिजुसायाव दुलाराय बर'फरायसा आफाद , बर'थुनलाइ आफाद , निसि इलिट ससाइटि आरो अल निसि स्टुदेन्ड इउनियननि गेजेराव मोनसे Nyishi Bodo peace Summit जानानै थाङो । बे Summit नि गेजेरजों जाय हानजाया मखनाय जाथायजों लोब्बा दं बिथांमोनखौ बेफोरबादि समाज आरो सुबुंनि अगेन हाबानिफ्राय जानगाराव थानो थाखाय खावलायनाय जायो । आरो मोननैबो राइजोनि सरकारखौ सुबुंनि धोन आरो जिउ रैखाथिखौ होनांगौनि थाखाय नारसिननाय जायो । मोननै हारिनि गेजेराव सोमोन्दोखौ गोजोरै लाखिनो थाखाय मोनसे Nyishi - Bodo co - ordination Committee दानाय जायो । कमिटिया गाहायाव होनाय रोखोमै जायो : 