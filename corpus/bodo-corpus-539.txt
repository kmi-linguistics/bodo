मुर्थि बानायनानै साखार रुफजों साजायनानै , गानफब जोमफब देलायफब खालामनानै रंजा बाजा गान बाजोनाजों इसोर सिबिनाय , फुजा खालामनाया दिनैनि सावगारि । बर'फोरा नाथाय बिब्दि फुजा खालामा । मुर्थि फुजा एबा साखाररुप होनानै फुजिनाय खान्थिआसार बिसोरनाव गैया । बिसोर निराखार ( मेगनजों नुनो मोनै ) खान्थिजोंसो फुजा खालामो । दोरोङानरि ( Traditional ) नोजोरजों नायनो थाङोब्लाथ ' बैफोर गोहोनि बिगुमा देब देवीफोरनि फुजाया खेराइ गारजायावनो जालांफाजोबो । नाथाय बैफोर मुंजों नङा गुबुन मुङैसो । लक्षि मुंजों नङा माइनाव एबा लोक्षि बिमुंजों लोक्षि गारजायाव बेरखाङो । 
 दिनैनि बे लोक्षि फुजाया बे रुपजों माब्लानिफ्राय जागायजेन्नाय बेयो सान्नो गोनां संदान्नो गोनां मोनसे सोंलु । बेखौ बर'फोरा माब्लानिफ्राय खुंबोनाय बेबो मोनसे लोंलु । 
 बे बायदि फुजासालि बानायनानै साजायफबनानै , रायजो राजा बयबो खौसेयै खालामनाय बे रोखोमनि खान्थिया जोंनि बर ' समाजाव गोदानसो । बेखौ मोजाङै नोजोर होयोबोला आर्ज हिन्दुफोरनि गोहोमखौ ख्रा ख्रा नुनो मोनो । फुजासालि गायस'न्नाय , मुर्थि बानायनाय , एवखां सामखांनि दखान फाहार सना आसाननि फालांगिरि सेंग्रा सिख्ला सिमा गोयि रंजानाय बेरायनायफोरा आर्ज हारिनिसो सावगारि । नाथाय बेफोर आखुथाया दिनैनि बर ' समाजाव गुवारै साग्लोबसारबाय । उदां फोथाराव दिरुजों खाजायि मोसौफोरा जेरै उजाङै गांसो जानो हायो , एनजय खालामनो हायो थिग बिब्दि उदांस्रिया बेयाव दं । बिब्दिखौ लुबैग्रा सुबुङालाय मानो बिब्दिखौ लुबैया जानो ? मालाय हारिया मालाय फुजाबो खालामो , सिबोयोबो , थाखा फैसाबो खामायो । नाथाय बर'फोरा आबदा मारिनो , फैसा गारनोसो फुजासालियाव थाङो । मानोना बिसोरहा बै बायदि सिबिनाय हुदा गैफेरबाया । बेफोर जायखि जादोआमानो बे रोखोमनि लोक्षि फुजाखौ बर ' मैखोम जायगाफोरावबो खुनायखौ नुसै । 
 गोदो गोदायनिफ्राय दिनैसिमबो बे बर ' फोरानो बिमा माइनावखौ गाबागाव नखराव राइजो राजा ज' खौसेयैबो सिबिगासिनो दं । माइनाव सिबिनाय बे खान्थिखौ बार समाजाव मोनथाम रोखोमै नुनो मोनो । 
 1 ) गTरजा सालियाव , खेराइसालियाव , बाथौ सालियाव नुनो मोन्नाय साहा ख'नानि आसन एबा बिथाया माइनाव बोराइ आरो माइनाव बुरैनि बिथा , जायगा । मानसिया बिथांनि अन्नाय आरो बोर बानसानि अनगायै जेबो मुवाखौनो मोनजाया बेनिखायनो बिथांखौ सिबियो - दनजों दनसे माय /माइरं गय