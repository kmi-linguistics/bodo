11 ) हारिमु आफाद आरो बिजिरसं मिरु दानायनि गोनांथि : - बाथौ दोहोरोमनि गोबां गोथौ आरो उन्दै उनला गोनां गोनां आफादफोरखौ सोलोंनो , रोंनो आरो फोरोंनो थाखाय हारिमु आफाद आरो बिजिरसं मिरु दानायनि जोबोरैनो गोनांथि दं । बाथौ हारिमुनि आवथाआनो लैथो - लैथोमा बाइदि बेसेबा गुवार गोथौ आरो जेसेनो थब्लयो जेसेनो बुरखाङो एसेनो अरलाङो । गामि आरो बियाब एबा जिला गौथुमनि हारिमु आफाद गाइसंना जाखांफुनाय फराइसा , रिंगुदामसाफोरखौ फोरोंनायनि गेजेरजों बाथौ हारिमुवा गेवसारलांगोन आरो बे दोहोरोमनि फारसे सुबुं समाजनि नोजोर बोनो हागोन । बेनि अनगायैबो बाथौ दोहोरोमनि सायाव संदान्नायनि गेजेरजों बे दोहोरोमनि सानथौ , सानस्रि , थाथौ बोसोननि सोमोन्दै सुबुं समाजनो बिजिरनो बिजिरना होनाय जागोन आरो बे दोहोरोमनि गोनां आरो गोबां बाथ्राया दुलाराइ बिलादलाथायाव गोसारनायनि खाबु मोनगोन । 12 ) बाथौ गुरु , आफादनि दैदेनगिरि आरो मावथिनो थार मान बाउनाय : - बाथौ दोहोरोमनि गोबां गुरु , फोसावगिरि , दैदेनगिरि , मावथिआ सोरबा बोराइनानै , सोरबा अबथिरा जिउ गोमालांबाय । बिथांमोनखौ सोरखौबा जों मिथिआ , सोरबा बाउलां जाबाय , सोरखौबा जों राइखांनो बाबाय । दुलाराइ बाथौ दोहोरोमारि गौथुमआ आथिखाल बिथांमोननि साफ्रोमखौबो गोसो खांनो आरो मान बावनो हायाखैब्लाबो हानायमानि फारियै बेफोरनि राहा लादों । गामि गंफा , नोगोर एबा सहराव थानाय गोबां बाथौ सिबियारि दं जाइफोरनि जों मुं एबा थं मिथिया आरो बिथांमोनजों राइदावनाय आरो गोसोनि बाथ्रा फोरमाइथिलाइनाय जाया । दुलाराइ बाथौ दोहोरोमारि गौथुमआ बेफोरनि थाखाइ बियाब , जिला गौथुमनो बिबान होनांगौ आरो सोराङाव लाबोनांगौ । सोर्गोआरि धुपाराम बसुमतारि , भबेन फोरोंगिरि , बिहुराम बर' , भबेन नार्जि , उपेन