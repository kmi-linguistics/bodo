राहुल आरो नितुमोनहा जा जाथायनि थाखाय जेंनायाव गोग्लैनांदों बे जाथायखौ गोसो खांब्ला दिगन्तआ बिखा खाइसिब मोनो । बिदा - फंबायनि गेजेराव दाउहा नांनानै गावजों गाव खास्रि - बिस्रि बुथारलायनाय जाथायखौ गोसोखांब्ला बिनि बिखायाबो खामो । सोमावसारनाय बुब्लियाव बर ' फिसाफोरनि गावजों गाव बुथारलायनायनि गोथां जाथायखौ गावनि बिसिनि खुगानिफ्राय खोनादों बियो । गावनो बिमा - बिफाजों सावरायनानै बर ' सिख्लाखौ हाबा खालामदों । बिनि माखासे लोगोफोरा बांगालरआव नोंजों गोरोबनाय सिख्लाखौ हाबा खासामबानो जाबायना होन्नानैसो बुंदोंमोन । दिगन्तनि बिसिया बड'लेण्ड सोमावसारनाय समनि सिमब्रेसिमब्रा बार बारनायखौ गावनि मेगनजों नुनाय । दिगन्तआ राहुल आरो नितुमोननि गोसोयाव बोलो सोनानै होदों । गावजों गाव गोरोन्थि बुजिनानै बिदाफंबायनि गेजेराव बुथारलायनाय बै समनि जाथायखौ फोजोबनांसिगौ । गोदान बर ' सेंग्रा - सिख्लाफोरा बै जाथायखौ फबनानै फोसोबस्रांनो सिगांबोनांगौ । गिनानै फासयनायनि , खारखोमानायनि बाथ्रा गैया । गोजौ सोलोंथाय लानानै बै सोलोंथायनि बेगोरखौ गावनि जायगायावनो फोस्रावहैनांगौ । दिगन्तनि बाथ्राखौ माब्लाबाबो गोसो होनानै सानफेरै राहुल आरो नितुमोनहा मानोबा गोसो होनानै सानफ्रांगारदों । 
 बिफामोनहा राहुल आरो नितुमोनखौ