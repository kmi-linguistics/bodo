अबंलाउरीया दंना गैया ? 
 बे मोनसे सोंलुआ दिनैनि नङा । रोजा रोजा बोसोरनि सिगां नो बे मोनसे सोंलुखौ लानानै दान्थेबिदान्थे सुबुं माहारिआ खालामबोदों । 
 " अबंलाउरीआ दंना गैया ? " बे मोनसे सोंलुखौ दिनैनि सुबुङ रुजुज'खायाव बांसिन खालामो । बेनि जाहोना जाबाय बिगियान एबा गोनोखोनि गोहोम । गोदान गोदान बाइदि सिना Life Support जुन्ति एबा मेचिन दिहुननानै धोरोम एबा अबंलाउरीनि फार्से मोनसे नेवसिनाय मोनदांथिया सुुबुं माहारिनियाव बासा बोफैदों । 
 अबंलाउरीआ बे मुलुग लाथायाव बाइदि मैया आरो महरजों अबटार जोफैनानै सुबुं आरो जिब जुनारनि मोजां खामानि मावलांनायनि गोबां सल' , सलन्थाइमानि बिदिन्थि दं । रामायण , महाभरत , बाइबेल , कराण आरो बौद्ध , जैन , शिक धोरोमनि बो गोबां धोरोम बिजाबआ बेनिनो मोनफा मोनफा बिदिन्थि । बेफोर गोजौआव सावरायनाय अबंलाउरीनि अबटार एबा धोरोम बिजाबनि गोथौ सान्थौ आरो सानस्रि बर'नि रावजों लिरनाय गुदि आरो गोजाम बिजाब मोननाय जाया । थेवबो अबंलाउरीआ दंना गैया होनना हेफाजाबै बेखौ फोरमान खालामनो हायो । रङिआ देउलकुसीआव आंहा सासे लोगो दं । बिथांनि मुङा मुस्री बिनन्द स्वरगीयारी । कटन कलेजआव बि . ए . निफ्राय एम . ए फरायनायसिम बिथांखौ अां लोगो मोन्दोंमोन । बिथांनि आइदाआ Education आरो आंनिया English मोन । बिथां स्वरगीयारीआ निगाजियै गामियावनो राइजो जानानै गामिनि Higher Secondary फरायसालियाव बर आइदा फोरोंग्रा जानानै दं । बिथां स्वरगीयारीआ कक्राझारआव अांनियाव फैनायाव सानसेखालि अबंलाउरीआ दंना गैया बेनि फोरमान होनो हानाय मोनसे जाथाइ फोरमायलांदो । बिथांअा खिन्थानायबादिब्ला माबा मोनसे फोरबोआव ( अां फोरबोखौ गोसोयाव गैला ) बाथौ गाइसनना दोननायखौ गामि खाथिनि सासे असमीया मानसिआ ( असमीया माने असमीया राव राइलायग्रा ) बरफोरनि बाथौआव जेबो गैया होनना फुनानै गारहरनायाव - गोब्राब लोमजानाय जाथाया बयखौबो समखिखांहोयो । इउनाव गावनि बेबादि सिखावै मावनाय दाय आरो अबंलाउरी बाथौबोराइ ( गोबांआनो बोराइबाथौ बुङो - आंनिब्ला बाथौ एबा बोराइ बाथौआनो सैथो ) नि हेंथा एबा फाफ मावनायखौ सिमान लानानै बर'नि नेम खान्थिजों बाथौ फुजा होनानै जिउरैखा मोनो । बे जाथायनिफ्राय