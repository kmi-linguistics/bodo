जारिमिनारि आरो थुनलाइआरि नोजोरजों 'बाथौ सान्थौ बिगियान'खौ आबुङै नायगिरनानै , आब्रुयै फोरमायथिनो जोंहा गोबांथार आंखाल दङ ' होन्नानै मोनदाङो । मानोना दाबो बाथौ दोहोरोमारि खान्थिआव खौसे आसारै फालिनायनि आंखाल नुजाथिदों । गोरोबसे महरै बेनि बुंफुरलु दाबो होनो हायाखै । बेनि जाहोना गोबां जागोन । बाथौ दोहोरोमआ माखौ बुङो - बेनि फिन्नायखौ फंसेयै दाबो होनो हायाखै । मोनबा सानथौजों फालिनाय एबा सिबिनाय दोहोरोमखौ बाथौ दोहोरोम बुङो । बा सानथौनि खान्थिआ बर'फोरनि ' सानथौ बिगियान' । ( " The five Principles are philosophy of the Bodos " ) बाथौनि ओंथिया मोनबा गोथौ ओंथिखौ बेखेवनाय नुनो मोनो । जिउमाआ सानस्रिजों नुवाथारि गोहोनि खान्थिआव गावखौ गथायनो जाय खान्थिजों ( Principle ) आफा अबंलाउरिखौ नायगिरलाङो - बेखौनो बाथौनि सान्थौ बुङो । बाथौवा बिबिदिब्ला अबंलाउरिखौनो मिथिहोयो । ( Bathou means God . ) अबंलावरिनि मोनबा गुन , जिउमाआरि मोनबा सान्थौ , हेबनायनि मोनबा , दाउ थुबनि मोनबा , फेरेंगा लानजाइनि सानथौ , आसारबा , बोसोनबा , गनथं थामनि सानस्रि , आरो जिडाइन जरा खुन्थिया ' बाथौसानथौनि गाहाय - सानथौ बिगियान ' ( Philosophy ) । बेखौ बर'फोरा आथिखालाव गोनोखो आरि आदबजो आफा अबंलावरिखौ नायगिरनायनि मोनसे उदां लामा होननानै - - फोथायनो जुरिदों आरो आगुनि माखासे आसार - खान्थिखौ फोसाबनानै गथा खालामदों । बाथौखौ बर'फोरा दा गावनि होननानै गनायफिन्नो गोनां जादों । मानोना बेयो गुबुननि रुजुनायाव नेवसि जानाय खान्थि नंलिया । बाथौ सानथौ बिगियानखौ जिउमाआरि दोहोरोमारि बिथिंजों 'सोलोंथौनाय ' एबा 'फरायथौनायनि ' (Studies ) जोबोद गोनांथि दंसै ।