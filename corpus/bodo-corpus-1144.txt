गथ'खौ बेन्दों सिङाव जिगाब गोरान सायाव फुथुना दोन्दों , खर'साथिं गोजौआव गोसोम जाथा बिरहोदों । साखाथिआव मै दांखुर , दाहा गंसे आरो औवानि खेरखा गंसे बेबादि नेम - खान्थिआ बर'फोरनि गेजेरावसो दं होन्नानै अां मिथिगौ । फिथोब नागिरब्ला , सिमा नायगिदिंनायाव बिदि बेसेबा नुबाय आं । लथादुफा : मोजाङै आन्दाज खालाम बोराय , मानसि गथ ' नंगौना नङा । मोदाइ गथ'बो जानो हागौ । जोंखौसो आनजाद नायदोंलाय खोमा । [ " जाउलियाबारिआव माबोंरै गथ ' गोर्लै थाफैखो बोराइ ? " ] [ सानैजों सोरगिदिं खोमा सुनानै खोनासङो । दान्दिसे सिरि थाहाबना खोनासंफुनाय समाव हाग्रानि ज्राव - ज्राव जुज्राव सोदोब खोनायो आरो साब्रै गंगार सान्श्रि नुनो बुङो । ] [ बाग्दावनानै ] आइ औ . . फोदसे । [ बिखाआव मुजुफुरना लायो । ] जंदादुफा : दागि बुरै , जोंनि गंगार सान्श्रिफोरसो । 1थि सान्श्रि : [ हाब्बोनानै बुंबोयो ] ओरैनोथार , ओरैनो मानसि गथ ' गोर्लै