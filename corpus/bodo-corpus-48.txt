सतीस चन्द्र बसुमतारीया 1974 इंनि 16 नभेम्बर खालि रुंसारि जायो । थैनायनि सानथामसो आगोल जेब्ला आं Kokrajhar Civil Hospital याव ( Cabin ) बिथांजों नुजायो अब्ला बियो हाया , हाया बिसिनायाव जिराइनानै आरो चसमा गान्नानै असमीया Newspaper फरायबाय थादोंमोन । अब्ला बिनि बैसोआ 74 जाबायखौनो होन्नांगोन । मानोना 1901 इंनि 16 नभेम्बरखालि बिनि जोनोम । 
 बिनि खस्थ'यै फरायनायखौ नुनानै अां गुरैयै बुंदोंमोन , – हाया , हाया मानो फरायखो , – मेगना खष्ट मोनबाय आयं , जिराइनायाबो खष्ट जाबाय । थखन बिथाङा फिन्दोंमोन – खबर लुबैयो , फरायनो गोसो जायो । बेवनो दंजोबो दिनैसिम बिथांजों समान बैसोनि मानसिखौ थैनोसै समसिम बिब्दि Newspaperएबा बिजाब फरायनाय नुनो मोनबाङा । बोराइयैयाबो फरायबाङा । 
 बे बाथ्राया नंखागौखा - भुमनि गुबुन , गुबुन सुबुंनि बेसेन गोबां गोबौ गियान मिथिनो बिसोर जोनोम होनाय रोखोम , रोखोमनि बाइसेत्रा बिजाब फराय नांगौ । गोबां रोखोम गोदान - गोजाम खौरां नांगौब्ला गोबां रोखोमनि रादाब बिलाइ फरायनांगौ । बिजाबा सुबुंनि , सुबुंनी आरो सुबुंनि थाखाय । Newspaper फ्राबो बिनो बे । 
 ह'मेन बरग'हावियाबो गावनि 'किताब परार आनन्द ' मुंनि बिजाबआव फोरमायदों एरै होन्नानै - गाव ( ह'मेनया ) माब्लाबा एफ . एल . लुकास मुंनि सासे इंराज लिरगिरि बिजाबआव सासे आइजोनि सोमोन्दै फरायनो मोन्दोंमोन , जाइ आइजोआ जौसे आरो नै बोसोर बैसोयाव आगान सुरब्लाबो ग्रीक राव सोलोंदींमोन । 
 दार्शनिक बाट्रॉन्ड रासेलनि बुरि बिमाया 80