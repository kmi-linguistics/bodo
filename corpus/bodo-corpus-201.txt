जोंथि सारानोमोन । बिथाङाबो बे हादोतआव रावबो मिथियै जाम्बा - जाम्बि बर ' बिमा - बिफानि फिसामोन । गावनि जोनोमगिरि बिमा आरो जोनोमगिरि हादोदखौ इनायनो मोजां मोनोमोन । बिनिखायनो बिथांखौ भौमा फोलेरनि राजा बुंनाय जायो । बुहुम बिमा ( Great Motherland ) निफ्राय भौमा जादों होन्नानै बुंजायो । बि भौमा फोलेरनि कामरुप रायजोया खोलाहा लैथो , साहा हिमालय हाजो , सोनाबहा मिथिला राइजो आरो सानजाहा पातकाइ हाजोनि गेजेरावमोन । बिथाङाबो सासे किरात राजायानोमोन । हिन्दुलिरगिरिफ्रा बिथांखौ आर्यनि नेता आरो बे हादनि सिगां हिन्दु राजा बुंनो नाजायो । बिष्णुनि अत्यासाराव आरो बुहुमनि गोर्बोआव जोनोम जानाय होन्नानै बिनि बंसखौ फोसाबनानै गावसिनि नाजावथाव खालामनानै लायो । नाथाय सैथो जानो हाया । मानोना बिथांनि मुंनि उनाव असुर सोदोब दंदेरो आरो बिथांनि बंस सिनायथिखौ हिन्दुलितगिरिफ्रा ओरैबादि गाहायाव दोनखादों - जेरै मानसि खर खलथायावसो बिखौ खन्नानै मोन्नायखाय मानसि खर ' खलथाखौ नर कंकाल बुंनायनिफ्राय बिथांनि मुङ बेखौनो बजायो । नरकासुरा किरात एबा म्लेच्च नङामोनब्ला बिथांनि फिसाज्ला भगदत्यया माब्रेथो किरात एबा म्लेच्चफोरनि राजा जानो हाखो ? नरखासुराबो घतकासुर एबा गाबथासुर मोनबादि म्लेच्च एबा किरातफोरनि सोलिनायाव बिसिनि हेफाजाबाव गाबथासुरखौ दावहायाव बुथारनानै फ्रातजोंथिसारनि राजउलाफाद सेनानै लायो । 
 गोरा खुन्थियाखौ नारखुनायबादि गोहोगोरा गावनि फोलेरनि गाबथासुर राजाखौ बुथारनाखाय नारुक एबा नारका मुं लायो । बिनो नारकासुर जायो । 
 खायफाबा बिथांखौ द्राबिर फोलेरनि बुंनो सानो । 