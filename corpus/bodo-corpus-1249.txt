बर'फोरनि खौसे जानो थांनायनि आन्दोआव मोनसे गोदान जारिमिन सोरजिनो ओंखारनाया थारैनो रावबो सिमाङाव सानफेरै बाथ्रा । मोनसे समाव खोला सानजा एसियाआव जोंगा - मागा सोदोमस्रिनि जोबथा जांख्लायाव गाखोहैखानानैबो बुंस'नो हायै जाहोनजों बर'फोरनि राजखान्थियारि , रांखान्थियारि , समाजारि , सोलोंथायारि बायदि बिथिङा सिनस्रि बायनानै थाबोनांदोंमोन । रामायण - महाभारतनि सिगांनिफ्रायनो बर'फोरा राइजो खुबोदोंमोनब्लाबो दिनै दुखुनांथाव थासारिजों सिमब्रेजानानै दै मोनलोंनाय मानसिबायदि महरै दङ । उदांस्र नि सिगां आरो उन - बे मोन्नै थासारिनि गेजेरजों बर'फोरा फैनो गोनां जादों । भारत उदांस्रिनि उन समाव बर'फोरा गावसोरखौ गावसंनो ट्राइबेल लीग जोनोम होदोंमोन , नाथाय बेयो उनाव 'ट्राइबेल संघ ' मुङै जोनोम मोनो । बिसोरबो बर'फोरनि गोबां बिथिंखौ फाहामनो जुजिबोदोंमोन नाथाय बोलोगोनां राहालामा लानो हायियाव दुखुनांथाव रोखोमै फेलें थांदोंमोन । थेवब्लाबो हारिखौ सिरि मोनहोनायाव बुंजाथाव रोखोमै बिहोमा होलांदोंमोन । 1952 माइथायाव मोनसे ' National Convention ' लिंथुमनानै 'बड ' साहित्य सभा'खौ जोनोम होनाय जायो 16 नभेम्बराव । बे आफादआ बासुगामियाव जोनोम मोन्नायनि सिगाङाव बेसेबां हेंथा - हेंथि सोमजि दोंमोन , बेखौ बयबो मिथियै नङा । 1963 मायथाइ - निफ्राय बर ' बिजों गायसंनायाव बै समनि गेदेमा बर ' फिसाफोरा बेसेबां दुखु - दाहा सैनांदोंमोन , बेखौ बेवहाय बुङाब्लाबो जासै । दिनै बर ' फिसाफोरनि थैथाब - थांथाब नाजानायावनो बर'राव - थुनलाइया मुलुग सोलोंसालियाव मासि मोनबाय ; भारत संबिजिरनि दाइनथि फारियाव हाबहैबाय । बेफोरो ओरैनो फैयाखै । बर ' फिसाफोरनि बिखानि गोजा थैनिसो बिहोमा । 1985 , 1993 आरो 2003 बेफोर माइथायाव जालांनाय जाथाइया दिनै सान्नो गोनां जारिमिन । 1967 माइथायनिफ्रायनो बर'फोरनि हारियारि सांग्रांथिया थरायजेन्नानै गावबा गावनि गेजेराव राजखान्थियारि नाथेरखौ हमलायनो सोलोंबोदोंमोन । बेनिफ्रायनो राजखान्थियारि जुजिनाया गोथौनिफ्राय गोथौफारसे आगान सुरबोयो । पि . टि . सि . ए . जोनोमनि उननिफ्राय हादरारि राजखान्थियारि हान्जाजों गोहो सेलायनानै गसंथानो थालिम होदों बुङोब्ला गोरोन्थि जाया । पि . टि . सि . ए . निफ्राय गावस्रानाया रोदा सुबोनायसै । 'उदयासल ' राइजो दाबिबोनायनि उनाव एबसुआ 1987 मायथाइनिफ्रायनो थाद'नाय गैयाजासे सा - सानजा भारतखौ सोमावग्लुंनो हमदोंमोन । बेवहायबो मेगन गोसाफोरा एबसुखौ खावनै बोखावलायबाय । एबसु ( उ ) आरो एबसु ( आर ) दानानै मेदियाफोरा है - सै दावराव - दावसि खालामबाय । बिदि समावनो 1986 मायथाइनि थाम अक्ट'बराव ' BSF'आ जोनोम मोनदोंमोन । उनाव आफादनि मुङा 1993 माइथायनि 18 एप्रिलआव NDFB महरै राइजोनि गेजेराव नुजाथिनायसै । एबसुआ बि . पि . ए . सि . आरो ' VF ' सोरजिनानै आलादा राइजो सोरजिनो गिलुबालु सोमावसारबाय 1993 माइथायसिम 1200 सानि बांसिन मुंख्लं जानांबाय । थाम हान्जा सावरायै - सावरायै 1993 माइथायनि 20 फेब्रुवारियाव BACआ 38 आयदा लानानै 'बड ' एकर्ड ' जोनोम होलायबाय । राजखान्थियारि राहाया आजावथावै जानायलाय एबसुआ बे गोरोबथाखौ हिथेश्वर शयकियानि दिनावनो नेवसिगारनायसै । बि .एल .टि .नि जोनोम जाबाय प्रेमसिं