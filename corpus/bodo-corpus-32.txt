मोनो । नाथाय बे बर ' सिख्लानि लोगोसे गोफार आरो गोजौ थाखोनि मोनसे मेलेमादि थांफाबाय बिखौ सोर सानो ? सोर नुदों ? सोर बिजिरो ? हारसा सेंग्राया बर ' सिख्लानि गोजौ थाखोनि मेलेमखौ गावसोरनि हारिनि फारसे बाहायखायो , बर ' सिख्लायाबो गोरलैयैनो 100% बाहायजायो । बे बाहायजानाया फिसायनि हारिनि थुनलाइ , गाननाय - जोमनाय , बावनाय - थिनाय , समाज खुंनाय आरिफोराव बेरखाङो । बेनि अनगायैबो फिसायनि बिमा रावखौ नखरनि राव महरै ( Home language ) बाहायो । बे समाव बर ' सिख्लाया गावनिखौ 100% खौनो नागारजोबो । सोरबा बर ' सेंग्राया हारसा गुबैनि सिख्ला हाबा खालामोब्ला नाथाय बियो हारसा सेंग्राया बर ' सिख्लाखौ जाबायदि गावसोरनि हारिनि फारसे 100% बाहायो बेबायदि हारसा सिख्लाखौ बर ' सेंग्राया जेब्लाबो बाहायनो हानाय नुआ । गोजौ थाखोनि मेलेमगोनां बर ' सिख्लाया हारसा सेंग्राजों हाबा जायालाबासिनो बर ' सेंग्राजों हाबा जानायमोनब्ला बे सिख्लानि गोफार मेलेमा बर ' हारिनि थाखायनो खामानि मावगौमोन । नाथाय हारसा सेंग्राजों हाबा जानायनि थाखायनो बिनि गोफार मेलेमा बर ' हारिनि फारसे जेबो मावनो खाबु मोना । होमब्ला गोफार मेलेमनि बर ' सिख्लाया गुबुन हारिजों हाबा जायोब्ला बर ' हारिया बेसे खहा जायो दा सानना नायदो । बेफोर बायदि जाबाय थानो गोनांब्ला बर ' हारिया दावखोनो हागोन दा ? बर ' सेंग्राया हारसा गुबैनि सिख्ला हाबा लानायावबो बे खोथाया रजयो । मानोना हारसा गुबैनि सिख्ला हाबा खालामनाय रावबो बर ' सेंग्राया गावनि हारसा बिसिखौ 100% बर ' खालामजोबनो हाया । खायफा खायफाया 50% हायो आरो खायफाया 1% बो हाया । गोबां समाव बर ' सेंग्राया गावसो हारसा बिसिनि बिमा राव , हारिमु , आसार -खान्थि ,