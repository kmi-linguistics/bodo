बुहुमनि मानसिफोरनि गिबि दोहोरोमानो जादों बाथौ । बे दोहोरोमखौ सोर माब्ला बुहुमाव फोसावजेनदोंमोन बेनि रोखा बिदिन्थि गैया । बे बुहुमनि गासैबो हाबानि गुदियानो जादों इसोर । नाथाय बे इसोरा सोर ? हा , दै , बार , अर अख्रांनि सोरजिगिरिया सोर ? रां रासि , मैथा हाजि बारि गंथामनि बिगुमाया सोर ? बेनि फिन्नायखौ मोननो थाखाय सुबुंफोरा हाजार हाजार बोसोर नाजानो गोनां जादोंमोन । उनाव बेनि फिन्नायखौ मोन्नायसै दि बिनो सि अर - इसिअर - इसर एबा ईश्वर । बिनो सि ( गुदि ) अर ( जोबनो रोङै ) । मानोना इसोरानो गुदि आरो जोबनो रोडै , आदि आरो अनन्त । हा , दै , बार , अर , अख्रांनि सोमोनांथाव सोरजिनि बिगुमायानो जादों इसोर । बेनो गुदि बेनिखायनो बोराइ । मोनबा गोहोनि बिगुमाखायनो बाथौ । बेनो बोराइ बाथौ महाराजा , मानोना - 
 नोंनो सान , नोंनो अख्रां
 नोंनो आफा हा दै बार
 सोरजिगिरि फालिगिरि 
 फोथैगिरि फोथांगिरि 
 गासिबो नोंनिनो गेलेनाय । 
 अनहरदो आफा इसोर 
 बोराइ बाथौ नोङो जोंखौ 
 जुग लायै जुग इसोरनि थान्दै महरै बे बुहुमाव श्रीकृष्ण , हजरत महम्मद , जिसुख्रीष्ट , चैतन्य , श्रीमन्त शंकरदेब , कालिचारण , अनुकुल ठाकुर मोनबादि गेदेमा सुबं जोनोम जाफैदोंमोन । गासैबो जिउनि गुदियावनो दि इसोर आरो बे इसोरखौ माबोरै फुजियोब्ला मोननो हायो बेनि राहालामा बै गेदेमा सुबुंफोरा जोंनो दिन्थिलांदोमोन । बर'फोरनि गेजेरावबो जिउ बोराइ - सिउ बोराइ - सिबोराइ - सिब्राइआ बाइदि महर लानानै बर'नि बाइदि आसारखान्थि फोरोंलांदोंमोन , आहम गुरु , मोनसिनसिन गुरु एबा गुरु , थेना गुरु फोरसेद गुरु मोनहा इसोरनि माया मावगोमा आरो बेखौ माबोरै सुंग्रिहरनांगौ बेनि राहा लामा दिन्थिलांदोंमोन । इसोरा जेबो महर - मुस्री गैया बेयो नुवाथारि । इसोरानो सोरजिगिरि , फालिगिरि आरो फोजोबगिरि । नाथाय बेखौ मोननो थाखाय सुबुंआ हांखुर जायो , बेखौ मोन्दांनो लुबैयो । गुबुन गुबुन दोहोरोम बिजाबफोराव इसोरखौ मोन्दांनो हानायनि थाखाय दिथा होनाय दङ । सैथो जुगाव धियान , त्रेता जुगाव जग्य , दापर जुगाव फुजिनाय एबा सिबिनायनि आरो खोलि जुगाव नाम कीर्तन एबा आरज मेथाइ खन्नायनि गेजेरजों इसोरखौ मोन्दांनो हानायनि दिथा होनाय दङ । आरज मेथाइनि गोहो : - इसोरखौ गोसोखांनानै जेब्ला मेथाइ महरै आरज खनो , अब्ला लोगो लोगो गोसो मोदोम जीउआव सौदावहैयो आरो गोसो