जाहोनो ? हायेननिफ्राय नों अांनो मा लाबोदों ? जावजें : [ गंगार गस्लानिफ्राय दिहुन्ना बुङो ] ओंखाम माइब्रा । आसिसुखि : ओंखाम माइब्रा ? जावजें : औ । नों जानाय । आमथा - आमथा । बेसेबा गोथाव । नोंनि आरो आंनि अनज्लायनायबादि आमथा - आमथा । आसिसुखि : नंगौ ? बोरो अां जानायनि । जावजें : बेव नङा । बे दंफां सायायाव दान्दिसे जिराय आरो जा । अां मा मा लाबोदों नोंनो जाहोगोन । आसिसुखि : नंगौ ? थु बिदिब्ला । [ सानैबो दंफां सायाआव दामब्ले - दुम ब्ले जिरायो । जावजेंआ ओंखाम मायब्रा फिथरखौ होयो आरो बुङो ] जावजें : न' जादो । आसिसुखि : रथ ' आदा आं आखाइ आस्लायनो । [ आसिसुखिया दैहुनि दैजों आखाय आस्लायो । बिनि उनाव आजाबो आरो आखायाव लाबाय थायो । ] जावजें : जादो । मा मोखां नायखो । लामायाव ओंखाम उखैगोन होन्ना जोंनो हायेननि खुरमाफोरा ओंखाम माइब्रा संना जाहोहरदों । अां जाजोबनो हायिनि बेखौ लामायाव जानो होन्ना फिथर खालामना लाबोदों । आसिसुखि : बिब्दिब्ला नोंबो खावसे जादो । खावफा - खावफा । [ ओंखाम फिथरखौ बोखावना जावजेंनो होयो । जादो । ] जावजें : दे जादो । आसिसुखि : गोथावथार । [ जाहोलां बुंहोलां बुङो ] जावजें : औ । [ जायो ] आसिसुखी : आदा जावजें । जावजें : मा आसिसुखि ? आसिसुखि : नों आंनो खिन्था । हायेनाव मानो थांखोमानाय ? आंबो थांफागौमोन । जावजें : हायेनाव खुरमाफोरनाव नों थांनांगौब्ला थाबायना मेंगोन । आंनि