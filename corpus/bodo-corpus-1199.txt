आरो आंखौ सिबिनाय फुजिनायनि थाखाय अां नोंखौ बावनाय नङा । अां अराइबो गोर्बोजों गोसोखांबाय थागोन । सिखिरि : [ बोदोर जाना बुङो ] आदा ! अां नोंखौ गोसो गोर्बोजों हास्थायो । नोंखौ अराइ सम मोन्नो लुबैयो । अां नोंजों गाबोन्नो खारफालांगोन । आदा ! नों आंखौ लांफागोन ने ? [ बे समावनो बेमाफारियानि गुजुस्रेमनाय खोनानो मोनो । सानैबो सांग्रां जायो । राव फैनायथिं नायहरो ] बेमाफारिया : ए - हे - म । बारि खनायाव सोर रायज्लायबाय थादों । सिखिरि नामा ? [ दान्दिसे सिस्राय जायो । बेमाफारियाआ स्रिस्राय जाउलियामोननि खाथियाव फैना मोजाङै नायो आरो बुङो ) अ ! जोहोलावसो रायज्लायगासिनो दं माथो । बैथालि - । [ सिखिरिखौ बुनो आखाइ दैखाङो , जाउलियाआ हमथाना बुङो ] जाउलिया : आदै रागाया दसे हमथाथ' । सिखिरि बिनानावनि दाइ नङा । दाइया आंनिसो । [ सिखिरिआ खानाय आइलि जाइलि मोदै हुगारना गाबो । ] बेमाफारिया : दाआ नोंनि ? जमिदार ! नेहाथ मुगैथाव माथो नोंनि आखुआ ? जाउलिया : बिनि थाखाय अां आदैनाव खर ' गंग्लायै निमाहा बिनाय जाबाय । [ खुलुमो ] बेमाफारिया : निमाहा ! निमाहा ! हाः हाः हाः । निमाहा गैया । दाइखौ नों मावमारदोब्ला नों बे न'निफ्राय ओंखारलां । दिनै हरावनो , दानो । सिखिरि : [ खुलुमना गाब्बांसिन बुङो ] आफा ! आंनि मोखांखौ नायना आदाखौ निमाहा होदो । हर गेजेराव आदाखौ बाइह्रायाव हार्सिं गोमजोर जबाय थानायखौ नुना माबाफोर जादोंनामा सान्ना फैदेरदोंमोन अां । बेव माबाफोर गोरोन्थि जादोंब्ला आंखौ साजा होदो । [ रौ - रौ गाबो ] बेमाफारिया : सिरि था । थां , नों । रावनिबो बाथ्रा खोनास'ङा अां । जमिदार । नोंनि आखलखौ अां माब्लाबानो नोजोर होगासिनो दंमोन । दिनै हमजामारबाय । नेहाद उन्दै हारि हाजोआरिआ आंनि फिसाखौ बरहायनो फैदों । नों नोंनि मानखौ लुबैयोब्ला दानो बे न'निफ्राइ ओंखारलां । जाउलिया : आदै ।