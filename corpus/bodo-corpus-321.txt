रावखौ रैखा खालामनो हागोन होन्ना मिजिं थिनो हायो । 
 2 . बर ' समाजाव आथिखालाव बर ' बिजोंनि आरो चरकारि सोलोंसालिफोरखौ नागारनानै चरकारि नङै सोलोंसालि , इंराजी बिजोंनि सोलोंसालि फोराव सोलोंथाय होनायखौ बांसिन जर होनाय नुनो मोनबोगासिनो । बेफोर चरकारि नङै इंराजी बिजोंनि सोलोंसालि फोराव बर ' बिजोंखौबो सोलोंथारनांगौ मोनसे आयदा फारि महरै गनाइथि होनो हायोबोला फराइसाफोरा बर ' आयदाखौबो सोलोंनो बाद्द जागोन । जेरै Novadaya बाइदि Central school फोराव जायगानि बिमानि रावनि सोलोंथाय होयो । बेफोरबाइदि हाबा फारिफोरखौ मावफुंनो हायोब्ला बर ' रावखौ गोमालांनो नागिरनाइनिफ्राइ रैखा खालामनो हागोन होन्ना मिजिं थिनो हायो । 
 3 . बर ' रावखौ फालांगियारि राव महरै बाहायनो हायोब्ला आरो बेखौ बाहायनायाव जोंनि सांग्रां मावथिफोरा मोजाङै बाहागो लायोब्ला गोमालांनो लानाय बर ' रावखौ फोथांनानै लाखिनायजों लोगोसे बर ' रावखौ गुबुन रावारि सुबुंफोरनो बांसिनै आरो गोरलैयै मिथिहोनो हागोन । जेरै Agor NGO , नि गेजेरजों Agor बर ' सोदोबा बइजोंबो मिथि जादों । बेबाइदिनो Agor फोर बायदि मुंदांखा दारिमिन ( industry ) एबा companyफोरा एरबावोब्ला आरो बेफोर दारिमिन ( industry ) एबा company नि मुंफोरा बर ' रावनि जायोब्ला बर ' रावखौ फोथांनानै लाखिनो हानायजों लोगोसे बर ' रावखौ फेहेरनो हागोन होन्नानैबो मिजिं खालामनी हायो । 
 4 . बर ' रावनि अनगायै गुबुन गुबुन रावखौबो रोंनांगौ आरो रोंनाया जों बयनिबो थाखाय बाख्नायथाव आरो देरगाथाव नाथाय गावनिखौ गारनानै मालायनिखौ बोजबनानै लानायाव खैफोद गोनां बे खोथाखौ बयबो बर ' सुबुंनि गोसो मेलेमाव सोनानै होनो हायोब्ला बर ' रावखौ फेहेरनो हागोन होन्ना मिजिं थिनो हायो । 
 बे सावरायथाइनि गेजेरजों बेखौनो मिथिनो हायोदि - राव रावसाफोरनि गोहोम गोग्लैलायनाय समाजारि जौगाखांनाय , market language , थांलाय फैलाय राहा बाइदि जाहोननि थाखाय थोंजों एबा खेंसालियै मोनसे रावा गुबुन मोनसे राव सिम बारस्लायबोयो । बेबाइदिनो मख'बोनाय रावफोरनि माखासे सोदोबफोरा बर ' रावाव थोंजों एबा खेंसालियै हाबफेदों आरो सानफ्रोमबो जिउ खांनायाव बाहायजाबोगासिनो दं । राव बिगियान नोजोरजों नाइबिजिरनी थाङोब्ला बेफोर सोदोबफोराव morhpo - phonemic change - anaptyxis , prosthesis , metathesis , elision or haplology , deletion बाइदि आदबफोर नुनो मोनो । बेनि अनगायैबो aspirated आ unaspirated जाफैनाय नुनो मोन्नाय जादों । माखासे दाहार सोदोबफोरा जेरै बर'रावनि बानजायजानाय बेबायदिनो सुफुंख ' हायै खहाबो ।