दा बेखिनिखौ सामलायनायाव आयजोफोरनि बिबानानो ( Role ) बांसिन थायो । बे बिबाननि बागै गाहायाव सावरायनो नाजानाय जाबाय ( गुबैयै बर आयजोफोरनि बागैनो सावरायनाय जागोन ) । 
 नखराव गोजोन लाबोनायनि गुबै मन्त्रअTनो जाबाय अनलायनाय , मानिलायनाय । जाय नखराव अनलायनायनि बान्दोआ गोरा बे नखराव गोजोननि सायाया थाबाय थायो । बे अनलायनायनि बान्दो दिरुङा आयजोफोरनि आखाय मुथियावनो थायो । जाय अननो गोरों मानि जायोबो आरो मानियोबो । बिदिन्थि महरै नुबो गासिनो गोदान बिहामजो लाबोनानै गोजोन गोयै नखरा गोजोन जानायखौ आरो गोजोन नखरा बायफ्लेनायखौ । बर' नखराव आयजोफोरा फुंनिफ्रायनो खामानियाव नांथाबो बिनिखायनो सोर मोनजादों , सोर मोनजायाखै , सोर मा मावदों - मोजां मावदोंना गाज्रि मावदों बेखौ गावनि मेगनजोंनो नुयो आरो गोसोबानो गाज्रिखौ अासि दिन्थिनानै फेंनो हायो । बेखायनो अनलायनाय बान्दोनि दिरुङा बिथांमोननि आखाय मुथियाव थायो बुंनाय जादों । बिथां मोननियाव थानांगौ खालि गोसो बोनो हानाय अननाय आरो मोजां मोननाय , खन्सथ्राखथिप साननाय - हनाय । अब्लानो गोग्गो , गोथार आरो गोजोन आबहावाया बे नखराव हारसिङैनो बारबोगोन । 
 गोग्गो आबहावाया हाफनानै थाबावो गियान , सोलोंथाय मोजां आसार बेबहार थामहिनबा मानसिया मानसिखौ बोरै सिनायनो नांगौ , साननो रोंनांगौ , राव होनांगौ , समाजनि बान्दोजों बोरै सोलिना जानांगौ , सोलोंथायखौ मानो नांगौ , उन्दैखौ अननाय गेदेरखौ सिबिनाय आसार बेबहार बायादिफोरा । बिमायानो खुदियाफोरनि गिबि फोरोंगिरि होननाय ( Mother is the first Teacher of a child ) मोनसे खोथा दं । जोनोम जागोदान सासे खुदिआया बिमाखौनो खाथि सिनाव मोनो । आखल गियान राव फाव बिमानिफ्रायनो सोलोंजेनो । अब्ला बिमा सासेनि बिबाना मानो गिलिर नङा जानो ? मोजां गियान आखल फोरोंनो थाखायनो बिमानाव थानांगौ मोजां गुन , आखल , गियान , सोलोंथाय । गाव गियानि बाबो खुदियानो मोजां गियानखौ होनो हायो । 
 सासे बिमाया गाव गोरों बासो सोलोंथायनि गोग्गो अारो गोथार लामाखौ दिन्थिनो हायो उन जोलैफोरनो । अाथिखाल मुगाया गावबा - गाव गावनि आथिङाव गसंनायनि मुगा । सोलोंथाय आरजिनानै गावखौ फसंथानायासो आथिखालनि जीउ खांनायनि राहा । सरकारि एबा बे सरकारि साख्रिखौबो आथिखालाव मोन्नो थांलिया । बे बादि बेलायावा लामा दिन्थिगिरि बिमायानो मोजां लामा दिन्थिनानै होनो हायाब्ला खुदिया / उन जोलैफ्रा सा ससेयाव खाना नांहैयो एबा लामा आन्दाय हैनो गोनां जायो । बिनिखायनो बिमानाव थानांगौ सोलोंथाय ।
 बिमाया थागिदा गोनां (Careful )