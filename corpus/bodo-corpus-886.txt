कर्मआ माखौ बुङो ? बे कर्म सोदोबनि - ओंथिया बर' रावयै बुंनो थाङोब्ला जागोन मावनाय खामानि एबा मावनाय हाबा । मोजां खामानिखौ आरोबाव खावनै बोखावनो हाबावयो । जेरै - ( क ) पारमार्थिक हाबा आरो ( ख ) ब्यबहारिक हाबा । मोन्नैखौबो आरोबाव बोखावनो हाबावयो बेखौ मावफुंग्राफोरनि गोसोनि बाहागोखौ नायनानै । जेरै - मोजां गोसोजों मावनाय आरो गाज्रि गोसोजों मावनाय । आरोबाव खामानि मावनो गोनां जानायनि जाहोनफोरनि सायाव नोजोर बोनानै खामानिफोरखौ गुवारै मोनथाम बाहागोआव रान्नो हायो । जेरै - ( 1 ) सकामभाबै ( माबा मोन्नो लुबैनानै मावनाय ) , ( 2 ) निस्कामभाबै ( मोनबो मोन्नो लुबैयालासिनो मावनाय ) हाबाफोर आरो ( 3 ) सिगिसग ' खालामजानानै गिनानै मावनांनाय खामानि । मोजां खामानिफोरखौ सत कर्म बुंनाय जायो आरो गाज्रि खामानिखौ असत कर्म बुंनाय जायो । सत कर्मनि फिथाया मोजां आरो असत् कर्मनि फिथाया गाज्रि आरो दुखुनांथाव जायो । सत कर्मआव मोनबो लुबैनाय थाया । असत् कर्मआव लुबैनाय थादेरो । पारमार्थिक हाबानि फारिफ्रा अरायबो सत कर्मआनो जायो । ब्यबहारिक हाबा ( खामानि ) मावनो गोनांनि मावनाय हाबा एबा खामानिफ्रावसो असत् नि बाहागोबो थादेरो । बेफोर कर्मनि बाहागो बादियै एफा - एनै बिदिन्थि होनो नाजानाय जाबाय । जेरै ( 1 ) मोनबो लुबैनाय गैया जानानै अराव जज्ञाहुति होनाया मोनसे गाहाय सतकर्म जायो , ( 2 ) मोन्नो लुबैफिनालासिनो गैजारोङै मानसि , नखरनो दान हरनायाबो सत कर्म मावनाय जायो , ( 3 ) लोमजानाय - साजानाय समाव ( बेमार - आजार जानाय समाव ) मोजां गोसोजों हेफाजाब होनायाबो सतकर्म जायो , ( 4 ) जिउ - जिबिनि गांनाय - उखैनायखौ सुग्लायहोनो नाजानायाबो सतकर्म जायो , ( 5 ) ज्ञान - बुद्धि गैजारोङैनो ज्ञान बुद्धि फोरोंनायाबो मोनसे गेदेर सतकर्म , ( 6 ) निदान - आफोदाव गावजों गाव सहाय सत होलायनायनि गेजेरजोें बैसोरजों मोजां मोनजानायाबो सतकर्म मावनाय जायो , ( 7 ) हरखाब जाथायाव गोग्लैनानै दुखु मोन्ना गोग्लैनानै थानाय मानसि - जिबिफोरखौ गोख्रै देहा फाहामसालियाव लांनानै फाहामहोनो नाजानायाबो गेदेर सतकर्म बुंजायो , ( 8 ) गावबा गाव सैथो बुंग्रा जानानै , सैथो लामाजों थाबायनानै मालायखौबो सैथौजों सोलिनो फोरोंनायाबो गिदिर सतकर्म जायो , ( 9 ) जायमुवाफोरखौ जायोब्ला - लोङोब्ला जोंनि देहा आरो गोसोनि गोबां खहा जायो बिब्दि मुवा - जिराद , बेसादफोरखौ जानाय - लोंनाय आरो सोबनायनिफ्राय जानगारनानै थानाय आरो थानो फोरोंनायाबो गेदेर सतकर्म जायो । सत एबा असत कर्मआनो जा , सकाम एबा निसकाम कर्मआनो जा बे कर्मफोरखौ मावनायनि गेजेरजोंनो जिबिफ्रा एबा गोब्राबै मानसिफ्रा धोरोम