जोंनि खामानिखौ जोङो मावजोबोबा बिसोर जोंनि जायगायाव हाबनो खाबु मोना जागोन । महात्मा गान्धिनि स्वदेशि सानस्रिखौ जों फालिनो नांगोन । गान्धिया मालाय आबाद मावनायनि सायाव थांना थाग्राफोरखौ समाजनि बियाद ( Parasite ) होनना बुंदों । बाथ्राया थारैनो सैथो । फालांगियारि आरो साक्रिआवलाफोर जायफोरा मावख'याव थांनायनि बादै मोनबो खामानि मावा बिसोरो बियाद थाखोयावनो गोग्लैयो । मानोना बिसोरो सरासनस्रायै गावनि जायगानि एबा गुबुन जायगानि आबादारि फोरनि सायावसो सोनारना थायो । बियादफोरा मालाय थैब्लानो थैफानो गोनां जायो । बिनिखायनो जों जोंनि हाखाय आथिंखौ बेंबुरा खालामना मालायनि सायाव सोनारनाया गाहाम जानाय नोङा । हायोबा जों मेघालयनि आदबखौ लानांगोन । मेघालयाव गावसोर मावनो हानाय खुनु खामानिखौ गुबुन जायगानिफ्राय थांनाय मानसिखौ मावहोआ । खायफा जायगायाव हाबनोबो होआ । इभेन NEHU केम्पासनि सिंआवबो गावसोरनि मानसि नङाबा गुबुन रावखौबो दखान रेस्तुरेनफोर होहोया । 2012 मायथायनि जुलाय दानाव आसामाव बर' - बांगाल दावराव जानायनि समावबो थायलेन्दनि आरमिफोरा आयेन बेरेखायै हाबना थानाय बांगलादेशनि मुसलिम सुबुंफोरखौ न - बां सावना हाजार हाजार गावथारनानै लैथोनि दैयाव गारहरो , गोबां हाजार हाजार सुबुंफोरखौ नावयाव दिखोना लैथोयाव फोजावहरो ।