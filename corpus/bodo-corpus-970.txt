दिनैनिफ्राय रोजा रोजा बोसोरनि आवगायनो बुहुमनि ऋषि - मुनि सानसुमै सादुफ्रा सुबुं समाजनि मोजांनि थाखाय , गियान , आखु - आखलनि गेजेरजों रुजु - रुमु राइजो जालांनो माखासे दोहोरोम बिजाब रनसाइना गारलांदों आरो बेफोर बिजाबनि गेजेरजों सोदोमस्रि गोनां राफोद सुबुं जानो बिथोन होलांदों । बेफोर बिजाबफोरनि मादाव बेदखौनो संखारिनो हागौ । बेदआनो जाबाय गुबै । बेदआनो जाबाय बैनिख्रुइबो गिबि आरो गोजामसिन बिजाब । बैनिख्रुइबो गोजामसिन दोहोरोम बिजाब । बेदखौ मुलुगनि बैनिख्रुइबो गोजौ थाखोनि बिजाब होनना बैबो गनाइदों । बे बेदआव सुबुंहारिनि समाजखान्थि , आसारखान्थि , दोहोरोमखान्थि , रांखान्थि , बिगियान , आरो देहाफाहामनाय मुलिनि लोगोसे आबुर गियान , आखु , आखलनि सोमोन्दै रोखा रोखा लिरलांनाय नुनो मोनो । बेदखौ गुबैयै जों गांब्रै महरआव नुनो मोनो । बेफोर जाबाय - 1 ) ऋक बेद ( 2 ) यजुरबेद ( 3 ) सामबेद आरो ( 4 ) अथर्ब बेद । बे गांब्रै बेदनि गांफ्रामखौबो मोनथाम मोनथाम बाहागोआव रान्नो हागौ । बेफोर जाबाय - 1 ) संहिता ( 2 ) ब्रह्मण्य आरो ( 3 ) सूत्र एबा अथर्ब । बेदआ बेदांगबो ( बाहागो ) दङ । बेफोरो - 1 ) , शिक्षा ( 2 ) छन्द ( 3 ) व्याकरण ( 4 ) निरुक्त ( 5 ) ज्योतिष आरो ( 6 ) कल्प । बेदआ उन्दै दालाइबो दंबावो । बेफोरखौ उपांग बुङो । उपांगआ जाबाय - 1 ) मिमांसा ( 2 ) सांख्य ( 3 ) न्याय ( 4 ) योग ( 5 ) बेदान्त आरो ( 6 ) बैशेषिक । बेदांग आरो उपांगखौ लोगोसे जथायनानै 14 गां शास्त्र बिजाबबो दंबावो । 14 गां शास्त्र बिजाबप्रका जाबाय - 1 ) शिक्षा ( 2 ) छन्द ( 3 ) ब्याकरण ( 4 ) निरुक्त ( 5 ) ज्योतिष ( 6 ) कल्प ( 7 ) मिमांसा ( 8 ) दण्ड ( 9 ) न्याय ( 10 ) स्मृति ( 11 ) अथर्बबेद ( 12 ) चनुर्बबेद ( 13 ) आयुर्ब्बेदि आरो ( 14 ) काब्य । पुराण बिजाबफोरबो दङ । पुराणआ गासै 18 गां । बेफोरो जाबाय - 1 ) ब्राह्म ( 2 ) पाद्म ( 3 ) गडुर ( 4 ) बिष्णु ( 5 ) अग्नि ( 6 ) शिव ( 7 ) लिंग ( 8 ) ब्रह्म बैबर्त ( 9 ) ब्रह्माण्ड ( 10 ) नारदीय ( 11 ) स्कन्द ( 12 ) मार्केण्डेय ( 13 ) मत्स्य ( 14 ) भबिष्यत् ( 15 ) बाराह ( 16 ) कुर्म ( 17 ) बाहमण आरो ( 18 ) भागवत् । पुराणआ उप - पुराणबो दंबावो । उप - पुराणआ गासै 18 गां । बेफोर 18 गां उप - पुराणआ जाबाय - 1 ) आदि ( 2 ) नृसिंह ( 3 ) बायु ( 4 ) शिव धर्म ( 5 ) दुर्बासा ( 6 ) नारद ( 7 ) नन्दिकेश्वर ( 8 ) उस् - नस् ( 9 ) कपिल ( 10 ) साम्ब ( 11 ) काली ( 12 ) बरुण ( 13 ) पराशर ( 14 ) मारीच ( 15 ) भाष्कर (16 ) महेश्वर (17 ) पद्म आरो (18 ) देव । उप -पुराणफोरनि अनगायैबो सानसहायै माखासे आख्यान -उपाख्यान (सल ' बिजाब ) दङ । जेरै - योगिनी तंत्र , हस्तिबिदार्नभ , गजेन्द्र उपाख्यान बाइदि बाइदि ।