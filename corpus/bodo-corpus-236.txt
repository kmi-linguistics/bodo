 ( attitude ) खौ सोलायगोराबा कुवालिटि एडुकेसन लाबोनायनि सिमांखौ माब्लाबाबो मोखथाङाव जाफुंसारहोनो हानाय नङा । सोलोंथाया दा नांगौनि बारा ( comercialized ) आरो ( materialized ) जाबाय । जायनि जाउनाव गुबै सोलोंथायनि सानथौ आरो गुनाबो गैया जाबाय । सोलोंथायखौ खालि मोनसे खम्पिटिसन सान्नानै लाब्लानो सोलोंनायनि थांखिया जोबनाय नङा । जायखि जाया राहायै बुरजा नम्बर लानानै आन्जादखौ पास एबा सारटिफिकेत मोन्नायखौ सोलोंथाइ सान्ना लायोब्ला जानाय नङा । बेबायदि जायोब्ला गावखौ थगायना लानाय जागोन । नम्बर मोजां नङाब्लानो गावनि मोजां स्खिलजों सख्रि मोन्नो हाया भारत हादराव । बेनो जोंनि समाजाव गाज्रि बिकान्टि ( System ) जायनि थाखाय गुबै गियान आरजिनायनि उलथायै माब्रै एबा मा राहायै नम्बर मोजां मोन्नो हायो बेफोर गोरलै राहाखौसो नागिरग्रा जाबाय । बेखौल ' नंदों नामा ? दिनै नुबावबाय जों गासै भारतआव गुदि फरायसालिनिफ्राय लानानै मुलुग सोलोंसालिसिम फोरोंगिरिफोरनि गेजेराव नम्बर होनायनि कम्पिटिसन । सरकाराबो सोलोंथाय फसंथानफोरखौ रांखावरि आरजिनायनि फुंखा हिसाबैसो , सुबुंधोन दाग्रा हिसाबै नङा , बाहायनो हमदोंसै । फरायनाय - लिरनाय गैया जासेनो रांखावरि होयोब्लानो आथिखालाव बि . ए . - एम . ए . नि सारटिफिकेत होग्रा गोबां फसंथानफोर दंसै ।