सिलाइ गावदोंमोन । भुटीया सान्थ्रिफोरा गोबां जिउ गारनाङो , नैजिबाया दानथारजायो आरो सा द'या खाजायो देब आरो धर्म राजा , बिसोरनि बिफा राजा आरो भुटान गबर्नर टंसपिल'या लाइजाम हरो । 
 बृटिश साहाब Captain R . B . Pemberton ( 1838 ) नि REPORT OF BHUTAN मुंनि बिजाबनि बादिब्ला 1772 इं माइथाइनिफ्राय बेंगलआ बृटिशनि आखायाव थाङो । बिदिनो 1826 इंयाव आसामाबो बिसोरनि आखायाव थाङो । बिनि सिगाङावनो भुटीयाफोरा बेंगल आरो आसामखौ लुथिबाय थादोंमोन । 1774 इंनिफ्राय 1838 इंनि गेजेराव आसामनि सा–सान्जा ओनसोलाव बृटिशया दोलोथाम मिशन थिनहरदोंमोन । बेनिनो गबर्नर जेनेरेल वारेन्ट हेष्टिंसनि दिनाव 1774 इं आव Mr . Bongleनि मिशन । 1783 इंयाव Captain Turner मिशन । 1838 इंयाव गबर्नर जेनेरेल अक्लेन्डनि दिनाव Captain R . B . Pembertonनि मिशन । बैफोर बायदिनो भुटान आरो बृटिश सरकारा जोंनि राइजोयाव फैनानै बेसेबा बोसोर शासन खालामनाने दोहोन - सम्पति लुथिलांदोंमोन । 
 बाक्साया बोरै जानाय : - दरं जिल्लानि दुम्पा राजाया गोदो गावनो उदां राजामोन । बिथाङा बुरिगुमा दुवार , कुलिं दुवारनि अनगायैबो कामरुपनि गरखला दुवार आरो बाक्सा दुवारसिम रायजो सालायदोंमोन । बेनि उनाव बृटिशआ फैनानै खायसे दुवारफोरखौ भुटानजों बाहागो रानफैयो आरो गावसोरनि गोसोबादियै मुं दोनो । गिबियाव बाक्सा मुंनि जेबो दुवार गैयामोन । दुम्पा राजायानो दानि बाक्सा दुवारसिम सालायदोंमोन । मोनसे समाव लगना बर'जाफादारया साहाबनि नेग्रामोन