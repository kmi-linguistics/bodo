नोंनि गोसो सिङाव नों हाबनानै नाय नों सोर ? नोंदि सासे बर ' फिसा– ! समाजा बरायै नेनानै दं बयखौबो । नों नुनायनि अनगायै मोजाङै नाय हारिनि अलखदखौ , गरन्थ गैयै संसारनि खान्थिखौ , जेराव मुगानि खारथाया नोंनि बेसेबा गोख्रै । जायखौ लानानै नों अहं जायो बियोदि अरायनि नङा , हाबाब सोलाय लामाखौ , जेराव संसारनि गुबुंले थासारिया स्रां जायो । एरायना थानानै मा जानो , खोमसि फैसालियाव बोरै थानो जा नोंबो सासे लामा दिन्थिगिरि लामा लागोन बयबो फारि फारि । नोंबो थांनानै थागोन जेब्ला , सुखु - गोजोनखौनो हास्थायगोन , बिब्दिब्ला बयबो रंजा - गोजोनै थांथों , फै नोंबो बयबो खौसेयै हाबा मावनि । मावनांगौ हाबाया जोबनानै थाङा लुबैसुला गोसोआ आंगाय रोङा , नों दा जासै मालाय बादि नांजा रोङै खावलायो बर ' फिसा महरै , आथुरै । - कनक चन्द बर ' सोदोबनि एमआव सलादें उन्दुनानै मोन्दों सानथ्रहायै सिरिमोन्नाय सोदोबनि ओंथियारि खबाम रिखांनानै बोहैलांदों हरनि बिखाजों थैजों उजिनाय गोथां सोदोबनि रिंसार हर थौफुनाय एमनि गोरबोआव निजोमारि रिंगाफोरजों हारसिङै मेल खुंबोदों गां गोनां एस . एम . एस . फ्राबो हरफ्रामबो बिरबोना आंजों लोगोसे सान मोखाङारि जायखलंनि माला सुजुयो मोगथां बिसम्बि राव गैयै जिउमाफ्रा नाथाय बुंनो हाया बै रिंगाफ्राव मानि खबामा रिंखाङो माब्ला सोदोबनि एमआव बिब्दि खोनायो ।