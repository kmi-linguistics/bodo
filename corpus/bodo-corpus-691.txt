खन्थाइ आवरायदोंमोन । 
 ( ख ) खन्थाइगिरि जथुम बेखेवनायनि उनावनो 4 - 00 बाजिनिफ्राय जारिमिन आरो थुनलाइ जथुम हाबाफारिखौ जागायजेन्नाय जायो । बे हाबाफारिनि आयदाया मुलुगनाङारि सान्थिनि दाहाराव बर'राव बादि जौगाफुनाय रावफोरनि इउन मोन । बे हाबाफारिखौ मासिगिरि महरै सामलायदोंमोन बर ' थुनलाइ आफादनि लेङाइ आफादगिरि मुस्रि तरेन बर ' गेदेमाया आरो जथुमखौ बेखेवदोंमोन सन्मिलित ' साहित्य मन्सनि आफादगिरि ड० बसन्त कुमार दले गेदेमाया । बे आयदानि सायाव सावरायनो थाखाय खावलायनायबादियैनो सावरायगिरि महरै बाहागो लादोंमोन गुवाहाटी मुलुग सोलोंसालिनि रिदार ड० अनिल बर आरो ककराझारनि इउ . एन . एकादेमिनि दिथागिरि मुसि कृष्ण गोपाल बसुमतारी गेदेमामोनहा । 
 4 . सावरायमा मेल , दुघनैः
 ( क ) थांनाय 3 आरो 4 जुलाइखालि साननैनि हाबाफारि लानानै गावालपारा जिलानि दुघनै कलेजआव मोनसे सावरायमा मेल जायो । बे सावरायमा मेलआव गुबुन गुबुन जिलानिफ्राय गासै सा 150 थान्दैफ्रा बाहागो लाफैदोंमोन । 3 जुलाइनि गिबि हाबाफारि बादियै बर थुनलाइ आफादनि आफादगिरि मुस्रि ब्रजेन्द्र कुमार ब्रह्मआ आफादनि फिरफिला बिरहोयो फुंनि 10 . 30 बाजियाव । गिबि सावराय मेलआ जागायजेनो 12 - 30 बाजिनिफ्राय । बे सावराय मेलनि आयदाया जाबाय - बर ' राव थुनलाइ जौगानायाव दैखंखुलारि बर'फोरनि बिहोमा । मासिगिरि महरै दैदेनदोंमोन क'कराझार कलेजनि आजिरा मोननाय गोरायुं मानगोनां मुस्रि सुरथ नारजारी गेदेमाया । सावराय मेलखौ बेखेवो आफादनि आफादगिरि मोनगोनां मुस्रि ब्रजेन्द्र कुमार ब्रह्म गेदेमाया आरो बराय बिबुंथि होयो ग'वालपारा जिला बर ' थुनलाइ आफादनि आफादगिरि मुस्रि सभाराम बसुमतारी गेदेमाया । जागायजेन्नाय बिबुंथिखौ होयो बर ' थुनलाइ आफादनि लेङाइ आफादगिरि मुस्रि तरेन बर गेदेमाया । बे सावराय मेलआव फुंखा सुबुं साबा गोरों गोराखौ लिंदोंमोनब्लाबो सानैल ' नुजाफैनो हायो । बिथांमोनहानो जाबाय - कार्बि अांलंनि डकमकायाव थानाय थंनकबे कलेजनि बिबुंगोरा ड० प्रेमानन्द मोसाहारि आरो दुघनैनि राभा हासंनि मावफुंगिरि सोद्रोमा मुस्रि देबेन कसारि गेदेमाया । सावरायगिरि महरै जा साद ' गोरों गोराफोरखौ लिंनाय जादोंमोन बिथांमोनहा बयबो नुजाथिफैयो । बिथांमोननि गेजेराव दुघनैनि मुस्रि कनिष्क हाजवारिआ गावनि सावराय बिलाइ फरायो , बिथांनि अनगायै गुबुन गेदेमाफ्रा जाबाय फारियै - ( 1 ) रङिया कलेजनि बिबुंगोरा ड० फुकन बसुमतारि ( 2 ) दुघनै कलेजनि बिबुंगोरा मुस्रि अमिय कुमार बसुमतारि , दुघनैनिनो ( 3 ) मुस्रि भुपेन दैमारी ( 4 ) मुस्रि अनसुला गोरा बड'सा आरो ( 5 ) बक कलेजनि बिबुंगोरा थराइना भैरबि बर । बिथांमोनहा सावरायगिरि महरै गाव गावनि मेहेर गोनां बिबुंथिनि गेजेरजों बाहागो लायो । ( ख ) बे सावराय मेलआ जोबनायनि उनाव सिगां थि खालामनानै दोननायबादियैनो बेलासिनि 5 - 00 बाजिनिफ्राय थुलाइयारि जथुम जायो । बे जथुमखौ मासिगिरि महरै दैदेनदोंमोन बर थुनलाइ आफादनि लेङाइ आफादगिरि मुस्रि गपीनाथ बरगयारी गेदेमाया । बे जथुमखौ बर थुनलाइ आफादनि मानिनां आफादगिरि मानगोनां मुस्रि ब्रजेन्द्र कुमार ब्रह्मआ बेखेवनानै होयो आरो बिथांआ बेखेवनायाव आवरायनाय खन्थाइखौ लाफानानै गासै सा 23 खन्थाइगिरिआ खन्थाइ आवरायो । नाथाय दुखु नांथावदि खन्थाइ आवरायनाय आयदानि अनगायैबो सुंद सल ' फरायनाय हाबाफारि आखायाव लादोंमोनब्लाबो समनि आंखालनि थाखाय रावखौबो सुंद'सल ' फरायहोनो हानाय जायाखिसै । 
 ( ग ) 4 जुलाइखालि फुंनि 8 - 00 बाजिनिफ्राय नैथि बाहागोनि सावराय मेलआ जायो । नैथि सावराय मेलनि आयदाया जाबाय - " बर ' राव आरो थुनलाइ जौगानायाव बर ' रादाब बिलाइ आरो लाइसिनि बिहोमा आरो बेफोरनि जेना । " बे मेलखौ मासिगिरि महरै सामलायदोंमोन गुवाहाटी मुलुग सोलोंसालिनि रिदार ड० अनिल बर ' गेदेमाया । बे आयदानि जागायजेन्नाय