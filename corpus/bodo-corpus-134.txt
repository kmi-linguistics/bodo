थुनलाइगिरि एबा लिरगिरिफोरा जेब्लाबो सैथोथिनि गेजेरजों सुबुं हारिनि माबा मोनसे बोसोनथि ( Moral ) होनो नाजायो । बे नाजानाया खन्थाइनि गेजेरजों रोखा - रोखासिन आरो थोंजों जायो । बे लिरबिदाङाव बेफोरखौनो बिथा खालामनानै आरो बेफोरनि माखासेफोरखौल ' जोबोद सुंथाबै लिरनो लानाय जादों । 
 थुनलाइनि रामान्टिसिजिम ( Romanticism ) आ गोसो थोनाय मोजां मोन्नायनिनो मोनसे फोरमायलु राहा एबा मोखां । बबेखानि रमान्टिसिजिमआव सेंग्रा - सिख्ला एबा हौवा - हिन्जावफोरनि गोसोथोलायनि अनगायैबो मिथिंगाखौ मोजां मोन्नाय , गावनि हादोरखौ मोजां मोन्नाय माबेबा मोनसेनि सायाव देहायारि मोन्दांथिनि मोजां मोन्नायाबो थानो हागौ । 
 मोजां मोन्नाया मोन्नै उलथा आथोनारि ( Paradoxical ) आखुनि । गिबियाव माबेबा मोनसे थिंजायनिफ्रायल ' थामहिनबा सेंग्रा एबा हौवा मानसिनिफ्रायल ' नङाब्ला सिख्ला एबा हिन्जाव मानसिनिफ्रायल ' सोमजिग्रोयो । बिनि नाजानाय आरो गावखौबो मोजां मोनहोनो हानायनि उनावसो गुबुन मोनसेनिफ्रायबो मोजां मोन्नाया सोमजियो । बबेखानि समाइना महरनि सायाव एसे समावनो मोननैबो थिंजायनिफ्रायनो मोजां मोन्नाया सोमजिनोबो हागौ । मोजां मोन्नायनि गुदियाव दं नाइनो मोजां एबा समाइना । जेरै– बर ' रमान्टिक खन्थाइगिरि इसान मोसाहारिनि ' आला - खाला हार्सिंङै ' खन्थाइयाव –
 " आला - खाला हार्सिंङै थाबायदोंमोन अां 
 एसेयावनो नुवासै हिनजावसा सासे मा एसे मोजां
 मिनिखैरो गुसुथि मोखाङा गेवलां
 सोमखेयैनो खान्थै गोनां मेगन बेरस्रां ; 