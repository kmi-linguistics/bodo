फोसाबनाय आरो गोसार होनायनि गेजेरजों । बे बादायनाया गोख्रों महर मोनब्ला मोनसे धोरोमनि सुबुङा गुबुन धोरोमनि सुबुंखौ गुबुन गुबुन लुबैथि मुवाजों बुरखायनानै गावसोरनि धोरोमनि फारसे लांनो नाजायो । बे हाबाफारि धोरोमारि गुस्लाय होनायनि गेजेरजों जायो । बे हाबाफारिया नाथाय धोरोमारि बिथिंनिफ्राय जुक्ति गोनां नङा । सुंदयै बुङोब्ला बे मोनसे रोखोमनि थिउरिया उग्रनाय हाबासो । 1 . 6 , धोरोम आरो उदखारि हाबा : धोरोमा गोरबोनि आयदा , गोथार आयदा , बेयाव हिंसानि जायगा गैया । मोनसेबो धोरोमा हिंसाखौ मदद खालाया । माखासे दुथां , उदखारि सुबुंफोरा धोरोमखौ लानानै उदखारि हाबा मावनाया नंगौ एबा थार । नाथाय धोरोमनि गेजेरजों बेखौ फोजोबस्रांनोबो हायो । बांसिन धोरोमानो मावनां हाबा ( नैतिकता ) नि सायाव दाजानाय । थार धोरोमारि सोलोथाया उदखारि हाबाखौ फोजोबस्रांनाय होबथानायाव मदद खालामगोन । 1 . 7 धोरोमनि उयुन : आथिखालनि बिगियान आरो खारिथि बिरोंदामिननि मुगायाव बिगियाननि जेरावबो जेरैबो जोंखांनाय रोहो रोहो महर । बिगियाननि जौगासारनाया धोरोमनि थामोनथायाव अलखद लाबोगोन नामा ? मानोना धोरोमा फोथायनाय आयदासो । बे बिगियान बादि हाबायाव बाहायजानाय नङा । अब्ला बिगियानखौ समाजाव लाखिना धोरोमखौ होखारसिगोन नामा ? थोजोङै बुङो होखारा । बिगियाना धोरोमनि खोमसि फोथायनायखौसो गैयि खालामगोन आरो धोरोमखो गोगो गोथार खालामनायाव मदद होगोन । सुबुं जिवाव आध्यातमिक आरो गोसोयारि बिथिंखौ नेवसिगारनो हाया । धोरोमा सुबुंनि आध्यात्मिक आरो गोसोयारि बिथिङाव गोजोनलायनाय होयो । सुबुङा बे मुलुगाव थाजासिम गोजोनै थाखागोन , आरो धोरोमनि गोंनांथिय़ाबो थागोन । 1 . 8 बे सुंद ' सावरायनायनि गेजेरजों रोखा जायोदि सुबुं समाज माहारि , बिगियान गासै बिथिङावनो धोरोमनि गोनांथि दं । बे आयदायाव सुंदयै सावरायनाय बिथिंखौ धोरोमखौ दैदेननो लानाय आरो सरासनस्रा सिबियारिफोरा गुवारै बिजिरना नायनोब्ला जों गावारि गाहायथिजों लोगोसे बुहुमनि सुबुं माहारिनि मोजांखौ मिजिं थिनो हायो ।