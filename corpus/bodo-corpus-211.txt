कलेज आरो बि . एन . कलेज ( धुबुरि ) । बेबादिनो 1980 इंराजि माइथाइयाव बि . ए . थाखोनि जोबथा आनजादखौ बर ' M . I . L . लानानै लिरजेनो । बर ' रावखौ M . I . L . हिसाबै लानानै गिबिसिन B . A . फास खालामनो हानाय बर'साफ्रा जादों बेनधुर नारजारी , कान्तेस्वर नारजारी , सन्तष कुमार बसुमतारी आरो रुद्रसिं बसुमतारी । 
 इंराजि 1996 मायथाइनि 18 जानुवारीखालि गुवाहाटी मुलुग सोलोंसालियाव बर ' रावखौ M . A . थाखोनि Subject हिसाबै थिसनजेन्नाय जायो । बे एखे मायथाइयावनो क'क्राझार गुवाहाटी मुलुग सोलोंसालिनि सिङाव M . A . थाखोनि बादा गायसन्नाय जायो । थिख बेबादिनो बर ' रावजों M . A . फरायनानै गिबियै M . A . फास जाजेन्नाय बर ' फिसाफ्रा फारियै उमेस बर ' ( 1st Class 1st Position ) , तुलन मोसाहारी ( 1st Class 2nd Position ) , स्वर्ण प्रभा सैनारी आरो ईन्दिरा बर ' ( 1st Class 3rd Position ) रैसुमै बसुमतारी , अनिल बसुमतारी आरो राजेन बसुमतारी । 
 2002 मायथाइनि अक्ट'बर दानाव गुवाहाटी मुलुग सोलोंसालियाव बर ' रावनि सायाव फरायसालिमा आरो Refresher Course खौ गिबि खेबनि थाखाय खुलिजेन्नाय जायो । 
 इंराजि 2003 मायथाइनि 28 सेपतेम्बर खालि बर ' रावखौ SLET ( State Level Eligibility Test ) आव सोसन जेन्नाय जायो । बे SLET नि फिथाइखौ 2003 मायथाइनिनो 25 नभेमबर दानआव फोसावनाय जायो । बे आनजादआव गासै सा 86 बिजाथिनि मादाव सा 6 बिजाथियाल ' उथ्रिसार जानो हायो । बिथां मोनहा फारियै - स्वर्णप्रभा सैनारी ( बरपेटा जिल्ला ) , पनिधर बर ' आरो लकनाथ गयारी ( सानैबो बाक्सा जिल्लानि ) , रिथा बर ' आरो कनक बर ' ( सानैबो अदालगुरि