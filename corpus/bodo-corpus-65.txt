जार्ला जाया माथो फिसानि " बाबा " होन्नानै न ' सिंनिफ्राय लामासिम खारबोनानै बामजाफैयोब्ला बेसेबा गोजोन मोनो बिखाखौ । बेनो संसार नङा होनब्ला ? असे फिसाखौ गोसोखांनानै जारौ बिमाखौ फन खालाम हरबाय अां । अब्ला हरनि थाम बाजिबायमोन समआ । नाथाइ मबाइलआ चुइस अप मोन । गासोआ बांसिन दुखु मोनबावबाय । नंमारगौथ ' रां - रुपा गैयाब्ला सैमा मासेआबो लामा हगारा होन्नाया । नाथाय अरायबो रां - रुपाया गोजोन होनो हागोनदा संसाराव ? नांलाय खमलाय नखराव जाबाय थायोब्ला संसारआ गोजोनै रोनजिआ । बेखौथ ' बयबो मिथिगौ संसाराव । बे संसारनि समआ जोंखौ गेजेर गेजेर फोरमायो । नाथाय जारौ बिमाया बेफोरखौ मानोबा बुजिनो साना । बिदिनो खायसेबा बिसिफोरा गावनि फिसायखौ अर्डार बाइदि खामानिफोरखौ मावफुजानो लुबैयो । दसे उनाव मबाइलआव नायबाय सोरांसै समनि ब्रै बाजिबायानो दासो मेगनआव उन्दुनाय फैहांदों । जानो हागौ प्रेसनि गाड़िफोरा निउस पेपार लानानै आसामनि दाब दाब जायगायाव थांनायनि सोदोब खोनानो मोन्दों । दसे उन्दुनोसै आंबो । नानि फिसाया आंखौ नागिरनानै बिमानि बिखायाव गोदो गोदो उन्दुलांदों जानांगौ । गोसोआ मानिया फिन फन खालामफिनबाय । नथाय गैया मबाइलआ बन्द । उन्दु लांफिन्नो नाजाबाय आं । फुंनि जि रिंगानिफ्राय आंनि इन्टारभिउआ गुवाहाटी