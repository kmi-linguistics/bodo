ग्ल'बेलाइजेसननि मुगा । बे मुगायावनो गोबां गोदो सोनाय हारि , हादोरा दावगा लांनाय । नाथाय दुखु गोनां बाथ्रा दि बे दावगानायाव बर'आ आन्दाय लांबाय । बर'आ जिख्लाबसे बि टि सि मोननाय आरो बर' बिजों मोन्नायावल ' थाबाय । बे बि टि सिआबो बायहां बायहां आरो बे बर ' बिजोंआबो गोमाहां । मानोना बेफोर अलखत जाथायफोरनि सायाव नोजोर होनो बर मेलेमजिबिहा मानोबा सम शैया । बेनि रैखाथिनि सायाव बिजिरनो , सानखांलायनो मानोबा बे हारिमुआनो गैलिया । बर'आ हारिमु होनबा माखौ होनो बेखौ सिनाय रोंलिया । लेखा गोरोंबाबो लेखा बायना फरायलिया , रां - रुफानि बिगुमाबाबो बिजाब सिरलिया आरो गुबुननि लिरनायखौ फोसावगिरि महरै फोसावनT होलिया , फोरोंगिरिबाबो फरायसाफोरनो थार गियान ( जि . के . ) होनो रोंलिया आरो खौसेखौ हांख्रायनो रोंलिया । नाथाय रोङोसै माखासे मानसि हारिनि सोद्रोम गैयै गिज्रा आखुनि हारिमुखौ दिन्थिफुंनो । जाय हारिमुआनोखि सुबुं समाजनि बेरेखा आरो इयुन गैयै हादोरनि अलखत जाथाय दिन्थिफुङो । बेखौनो होनो जुनात आखुनि हारिमु । बेफोरनि मादाव जेरै नुनो मोनो हिंसा खालामनाय , मानसि खावनाय , मानसि लांखारना फालांगि खालामलाय , जुवा गेलेनाय , गुज जानाय ( बाइह्रा फैसा जानाय ) मानसिखौ थगायना फोथायखेबस ' खालामनाय , फैसा दाबिनाय आरो मानसि बुथारनाय बायदि बायदि । बिनि अनगायैबो बिनि फारसेथिं नुनो मोनोसै हौवाफ्रा गामसा गान्नायनि थावनियाव लंपेन्ट , हाफपेन्ट , पाइजामा , धुटी , लुङी , पानजाबी गस्ला गान्नाय आरो नुनो मोनोसै हिनजाव माहारिनि गेजेराव दखना गान्नानि थावनियाव सुरिदार , शारि , लंपेन्ट , हाफपेन्ट , मेक्सि गाननाय बायदि बायदि । बेफोरखौ नुनानै सोंलु फैयो - बेनो नामा बे समनि बर'नि हारिमुनि नेर्सोनफोरा ? बेब्दियै बेसे सम थावरिनो हाबावगोन बे आलाख'ब्रोम बर' हारिआ ? बेब्दिनो गोख्रों साग्रिद हारिमु अनसाया बालानो बेसे समसिम आवगायलांनो हायो बेखौसो नेबाय थानोसै जों नङासे ? गैलिया मानोबा गोख्रों खौसे माखासे संगठन , एबा आफात फोरनियाव । जाय आफातफोरनि मावथि सोद्रोमानि बिबानाव बर'हारिनि गासै जौगाखांनायखौनो जाफुंसारहोनो हागोन होनना सिमां नुबाय थानाय जादोंमोन । बेफोर आफातफोरानो जाबाय - बर ' थुनलाइखौ जौगाहोनायाव थुनलाइ आफात , बर ' फरायसाफोरखौ जौगाहोनायाव बर' फरायसा आफाद , बर'हादोरखौ फेहेरनो , गोख्रों खालामनो बर' राजखान्थि हानजा , हानजानि आफाद , ट्रायबेलफोरनि गेनागिजिखौ नायबिजिरनो थाखाय ट्राइबेल संध आरो गोबां । नाथाय बेफोर आफादफोरनि मावफुंनो लानाय हाबाफारिया