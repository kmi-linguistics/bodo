बेखायनो ' आहाम ' बाइदि सोदोब गियाना जायनाव दं बियो गावनि existence खौ रैखाथि होयो आरो सोरजिआव existence रैखाथिनि दावहाआनो गुबै दोहोरोम । Conditional देहाखौ एंगारनानै गोबां देहाआ महर मोनाखै । सासेनिफ्राइ सानै आरो साथाम आरो गोबां इसोर सावगारीआ बाथौ गियान । जेरै - रां राशि ( आहाम ) , मिथा हासिं ( मोनसिनसिन ) , बारि गंथाम ( शिउबोराइ ) । बिसोरनो संसाराव बाथौ रूक जाश्रासि - सिजौ - तुलसी । जोनोम होग्रा , जाहोग्रा बिमा लोखि रूक , गियाननि बिमा खांग्रा बोरलि बुरी आरो सिजौआ मुक्ति होग्रा बिफा रूक । मोदाय महरै सानै हिन्जाव आरो बिफा महरै सासेनि हौवा एबा जोलै महरै बेरखांनाय । बिमाआ मिथिंगा आरो बिफाया बिदिन्था महर । मिथिंगा एबा बिमा मुस्रिआ बिमा , बिसि आरो असे आंगो जिउ मुस्रि । 
 बेखायनो बोराइ बाथौनि इसोर सावगारिआव हौवा - हिनजावनि फाराख गैया । बे नोंनि सिबा देहायानो इसोर बोराइबाथौनि देहा । बे देहाखौ जाय अनागारी - आवसारी खालामो बियो नोरोकपुरीआव गबयो । पापआव दोबैनानै इसोरनि साव सोफोन नाङो । देहातत्वजों सोमोन्दो थिनाय बाथौ गियानाव नोंसोर गोजोमनायमोनब्ला बान्दोबा आरो आसारबानि फंबा रावखौ उदै सुफुंनानै बाथौ खान्थिनि आसारसे , आसारनै , आसारथाम गियानखौ नेवसिनानै सोलिनाय नङामोन आरो नोंसोर जीउ गैयै 'बोराइबाथौ'खौ सिबिनाय नङामोन । देहाखौ जाय सिबियो बियो गोथै एबा भुतखौ सिबियो । 
 सोरजिआव बिसि - फिसाइ - गथ' - गथाइ जेबोआनो फाराख गैया । गासिबो गुरु आरो शिश्य सोमोन्दोनि । शिश्यनि गुनाव इसोरनि मुस्रि नुयो । बाथ्रा आवरायग्राजों खोनासंग्राआ जेबो फाराख गैया आरो , बे मुलुगाव सिगांनानै जाय देतगायो बियो उनावसो थायो आरो जाय खोनासंग्रा जायो बेसो सिगां जायो । बे माया संसाराव देतगानानै जेबो मुलाम्फा गैआ । 
 अां बुङो , बे संसाराव मोजां - बिसि - फिसा , न - बां , गराय - मैदेर , धोनि सम्पति , गांनाय - उखैनायखौ लानानै बिब' - बिनानाव , जाति - खुरमा सिनाइआ जादों आरो आंनिख्रुइ गावनि नंथारै देहाखौसो आंगो सान्दों बिसोर माब्लाबानो साजाखौ मोनखाबाय । बिसोरबादिआ गावखौनो इसोर साजायो , लामायाव इसोर सिबियो , दोहोरोमसालीअाव मजलिच खालामो । लोङै - जायै आंखौसो लैजा होयो । लैजा गैयैफ्रा मान - इजत सिनाइआ आरो बिसोर गोथै । - 
 बे सैथो गियाना नोंसोरनाव थानाइमोनब्ला बसुमती बिमाआ फिसाखौ नेवसिआमोन आरो बिलाथ लाथानि सायाव बाइदि इनायै अख्राइनायखौ , गासिबो रोखोमनि जिनाहारीखौ सैजो लासेआवबो बिमानि सायाव जर - जुलुम सोलिबाय थायो आरो दिनै पापखौ दैखांख'हायैनि फ्रल'य , आंखालफोरजों फोजोबस्रांनो खाबु लादों । नोंसोरथ ' बिमा - बिफाखौबो सिनाइआ नङा ने ? नोंसोर बिमानि गोर्बोखौ सोखावनानै फिसाखौ सेनानै मेगनावनो नाइगार नाइगार बुथारदों , आंखौ लैजा होयै होयै साव होदों - आरो बिसोर थैनो बोर साजिदों । नोंसोरनाव सैथो दोहोरोम दंमोनब्ला बिब्दि हालादआ जायामोन मानोना दुथांफोरखौ गोहो थासेआवबो जायफोर बादा होआ बे सुबुं आरो बे हारिखौ अां साजा होखागोन । जायफोर बेखौ मदद होयो बियो भुतफोरजों लोगो आरो बे भुतफोरनि बेंनाया जेब्ला मुलुकनाङै साग्लोबगोन नोंखौ बेरे दुमनायफोर बादि दुमनानै गसंनानै थानो जायगा होनाय नङा । 
 नोङो बे समाव मिथिंगानि मायाआव मोजोमनानै दंमोन आरो समखौ बेसेन होयाब्लानो बिदिन्थिखौ लैजा होनायाव नोंनि नखर - समाज - हारिआव खैफोद सोमजिदों । अब्लाबो नों सांग्रां नङा आरो बे मुलुगनिफ्राइ जोबस्रांनो बारा गोबाव सम नाङा । नोंसोर बिब्दि दोहोरोमखौ दा सिबि । 
 बे संसारा आंनि आबादथिलि । मोजां आबाद मोननो जेरै नोंसोर नाङै हाग्राखौ सावगारो बिब्दिनो मोजां जोलै फोनानै दोननो बै दाखोर सुबुं हाग्राफोरखौ आं जेब्लाइबो सावनानै गारगोन । मोजां फिथाइ मोननो जेरै