 ( 2 ) बाथौ धोरोमनि सानथौ : बर'फोरनि बाथौ धोरोम सानथौनि गासै गुमुर सानस्रिनि गुदि फुंखाया ' बिथाय' ( hymn ) खोन्दोआव समायनायै बेरखांनानै दङ । बेखौ रोखा जानो थाखाय दिखांनानै होनाय जाबाय । 
 " बाथौवा बान्दोबा
 सिजौवा सिरिबा 
 थाइगिरा खंबा , 
 गिबि गुरुनि राववा फंबा
 सफुङा गुदुंबा 
 बर'नि आसाराबो मोनबा । " 
 बे ' hymn ' आव दोंफ्रोमबो जोबनायथिं ' etymology ' खौ नाइयोब्ला नुनो मोनोदि - ' बा ' फुंखाजों बोनजानानै दंङ । बेवनो बाथौ सानथौ ( theory of bathou ) नि गुमुर एबा सुलु'खौ मोननो हायो । सुलुनि ओंथिया " फुंखा ' आरो फुंखानि ओंथिया 'रोदा ' नि गुदि । बाथौ सानथौ बिगियान ( bathou philosophy ) ; बाथौ धोरोमनि गुमुर सानथौ ( bathou religiophilosophy ) सोरजिगिरिनि सोरजिसानथौ ( theory of creation ) ; सुबुं देहायारि सानथौ ( philosophical theory of human ) ; बर'फोरनि गोजोरारि मेथाइ ( classical music of Bodo ) जाय सिफुंनि गुदुङा दुंबा । बिदिनो बर'फोरनि सुबुंथुबुरनि रावआबो ' फंबा ' आरो बिसोरनि आसार ( rites and rituals ) आबो मोनबानि फुंखा जानानै दङ । बर'फोरनि दोहोरोम एबा धोरोमा आथिखालाव सोदांनाय महराव जौगाफारसे सिगांलांगासिनो दं - बेखौ सिमान लानांगोन । 
 ( 3 ) बोराय बाथौनि ओंथि : 'बोराय ' सोदोबनि फोरलुखौ बर ' सोदोब बिहुङाव ओरै होदों - ' बैसो जानाय मोदोमनि' । 'बोराइ' एबा 'बोराय ' - बे मोननै सोदोबनि ओंथिया गुबुन गुबुन ओंथि होयो । गिबि सोदोबआ बिमुं ( noun ) आरो उननिया ' बिगुन ' ( adjective ) । 'बोरायनि ओंथिखौ 'साबसिन ' एबा ' गाहाइसिन ' ( supreme ) ओंथियाव लांनो हायो । नाथाय बोरायखौ ' बाथौ ' ओंथियाव लाङोब्ला बेनि ओंथिया गुवारसिन जायो । गोरलै ओंथियाव 'साबसिन सानथौबिगियान ' एबा ' supreme philosophy . ' बियो बाथौ दोहोरोमनिबो बिगुमा जायखौ ' omnipotent ' एबा जोबनो गैयै गोहोनि बिगुमा होन्नानै मिथियो ( God ) 'omniscient ' जेखौबो मिथिग्रा गियान बाख्रिनि बिगुमा एबा जेखौबो बुजिग्रा ( God ) । ' omnipresent ' रोखोमसे समावनो जेरावबो जेरैबो नुजाथिग्रा ( God ) । बेनिखायनो बुंनाय जायो –'बिखौ रावजोंबो रुजु जाया । ' मानोना बियो जेनिबो जेरावबो दङ एबा थायो । बोराय बाथौवा अबंलारि । ( 4 ) बोराय बाथौनि मासि : बर ' गुबै नखराव सान्जाहा सिथ्ला खनायाव माइबाख्रिनि सोनाब फारसे एसे जानथाइयाव , 'खायसेनिब्ला मुबा गोजानाव ' आरो न'मा ननि सानजा जोबथा खथा 'इसिं ' नि थोंजों खोला फारसे मुबासो जानगाराव 'बाथौ बिन्दो ' थायो । बे बिन्दोआवनो फुं - मोनाबिलि सम खोन्दोआव गोसो गोथारै 'आलारी ' बाथि सावनानै बोराय बाथौनि खाथियाव बिबार बाउनानै ' फोन ' एबा ' बोर ' आरज गाबखयो । बेवनो बिनि गोथार मुङै बाइदि बेसादफोरखौ बाउनाय जायो जायखौ एखर एखर जायगायाव ' बुलि ' एबा ' बोलि ' होननानै मिथियो । 'बोलि ' एबा ' बुलि'नि गुवार ओंथिया सिबनो बाउनाय । बेव दाउसा - फारौ हाथारनायखौ मिथि होनाय जायाखै । बोराय बाथौनि मुङै फिथाइ - सामथाइ , गोदै - गोबाब , मिलौनाय - मोदोमनाय मुवाफोरखौ बिनि खाथियाव बाउनायखौ मिथिहोदों । अबं एबा बोराय बाथौवा सोरजिनाय जिरादखौ जों सुबुंफोरा जानानै -लोंनानै जिउखाङो । बेनिखायनो बोराय बाथौनि मासिया