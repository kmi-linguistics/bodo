देवानफोरा बैफोर दुवारनिफ्राय राजानो बोसोरफ्रोमबो खाजोना हरनांगौमोन । जायफोरा माब्लाबा हरनो हायाखैमोन बिसोरखौ गावसोरनियाव लांनानै दाहोना रुवाथिफोरबो खालामहैदोंमोन । 
 1836 इं आव मिस्टार उकलेण्डुया भारतनि गबर्नर जानाय समाव Captain R . B . Pemberton अा सा - सान्जा ओनसोलाव मिशन सालायदोंमोन । बिथांनि बादिब्ला बै देवान एबा सुबादारफोरा बांसिन बर ' कसारिमोन आरो बेंगलयाव बांसिन बाङालिफोरमोन । अब्लानि समाव भुटानाव देब आरो धर्मया राजामोन ( 1800 - 1838 ) । 
 बृटिश साहाब Captain R . B . Pemberton ( इं1838 ) नि Reports on Bhutan मुंनि बिजाबयाव बै दुवारफोरनि सोमोन्दै मायथाइ आरो खालार होनानै रोखा रोखा लिरनाय दङ । बिथांनि बादिब्ला भुटान राजाया गावसोरनि रायजोजों नांजाबनानै थानाय आसाम आरो बेंगलनि 4 , 400 बर्ग माइल हा बाहागोखौ दखल खालामदोंमोन । सानजाहा धनश्री दैमानिफ्राय सोनाबहा तिस्ता दैमासिम । बेयो गोलावै खमैबो 220 बर्ग माइल आरो गुवारै 10 निफ्राय 20 बर्ग माइलफ्राम जागोन । बे हा बाहागोखौ गासै 18 दुवारयाव रान्दोंमोन । बे दुवारफोरखौनो भुटान दुवार बुंदोंमोन । दुवारा मा ? बिथां Captain नि बायदिब्ला दुवारफोरखौ बियो पास होन्नानैबो बुंदोंमोन । पास माने हाजोनि आफाङाव