राइफल दैखांना लागोन । गुबुन फारसे खन्थाइगिरिया खोलोमनि बोलोजों सुबुं समाजखौ जै खालामनो हायाब्ला हाथियार दैखांनो थाखायबो थियारि जानाय बाथ्राखौ रोखायै फोरमायदों । मानोना सुखौ सुजोंसो खायखनो हायो । जायफोरा सुबुंनि खौसे , गोजोनखौ लुबैया , बिसोरखौ साजा होनो थाखाय थियारि जानांगौ समा जाबाय , बेनि फारसे साग्रिद जानो थाखाय बिग्रायलु थुलुंगा होदों । मुंदांखा हिन्दी खन्थाइगिरि रामधारीसिं दिनकरआ कलम और तलवार मुंनि खन्थायाव थुग्रिनिख्रुइ खोलोमा देरसिन होन्ना फोरमाइनाय बादि बिथां बसुमतारीआबो खन्थाइनि जोबथा बाहागोआव खोलोमजों रेबजानाय खन्थाइनि रावयैनो खौसे , सुखु , गोजोननि सुथुरफोरखौ गोख्रोंयै सोंखारिदों । जेरै - अांनि खन्थायनि रावजोंनो बुंगोन समाज हादर हारि मानस्रि दोहोरोम उदांस्रि खौसे गोजोननि सुंथुरफोर आरो नोंसोरखौ जों नायनाय गैल्या थियारि जादों थैनो थाखाय , दायो नोंसोर । सुबुंनि खन्थाइगिरि बिथां बसुमतारीनि बे खन्थायाव समाज सांग्रांथियारि बिथिंआ रोखायै ( social consciousness ) बेरखांदों आरो गुबै आयदाया National based जानायनि लोगोसे सुबुंथियारि सान्नाय हनाया स्रायै बेरखांथिदों । मोनथाय खन्थायाव सुबुं समाजनि नुंगुबै उदांस्रिनि मोनथायखौ फोरमायदों । बाइदि समाव बे मिथिंगायारि सैथो उदांस्रिनि मोनथायखौ मोन्नो थाखाय सोमावसारनांगौ जायो , बेयो सुबुंसमाजनि मोनफा बिदिन्थियारि बिजाथाय । उदांस्रिनि मोनथाइनि थाखायनो गोबाङा जोबथेजानांगौ जायो । जोनोमनिफ्रायनो सुबुङा उदांस्रिनि मोनथायखौ मोजां मोनो , बेयो अराय मिथिंगायारि सैथो । बेखायनो खन्थाइनि गिबियाव ओरै फोरमाइनाय नुनो मोनो - - हे उदांस्रि नोंखौ मोजां मोनो . . . जिनज्रि जों - खाना जोबथे हाया सेरथे हाया जोंनि गारां हे उदांस्रि नोंखौ मोजां मोनो . . । 
उदांस्रिनि मोनथायखौ जेसेबां दबथायना दोनाथों मानो सानसे नङा सानसे मोनथारगोन , बे गोख्रों सान्नाय फोथाइनाया खन्थाइगिरिनि गोसो गोरबोआव दंथारो । खन्थाइगिरिया पेसिमिस्त नङा , सानबोलावरिया गोख्रों , उदांस्रिनि मोनथायनि फारसे गोसोथियारि फोथायथि दङ । खन्थायाव फोरमाइनाय बाथ्रानिफ्रायनो , बेखौ हमदां हायो । जेरै - सिथार इनाइ उदखार जिनाहारि खालाम थेवबो बिग्रायारि फिरफिला दैखांना लाना बुंगोन हस्रिखाव हस्रिखाव . . . सोमावसारनाय जीउलावथों हे उदांस्रि । उदांस्रिनि मोनथायखौसो मावसाराब्लासिनो मोन्नायनि बिदिन्थि गैया , बेयो अराय सैथो । बेखायनो बिग्रायारि बिदिन्थि गैया , बेयो अराय सैथो । बेखायनो बिग्रायारि सुबुं सांग्राथियारि खन्थाइगिरिया सोमावसारनायनि गेजेरजों उदांस्रिनि मोनथायखौ मोन्नो हास्थाइनाय बाथ्राखौ रोखायै फोरमायथिदों । खन्थाइनि रोजेरजों Human