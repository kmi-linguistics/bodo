दानथारनाय , सुथारनाय , गावखौल ' सिनाइनाय आखु - आखलनि सुबुं । । रैसुमैआ गाबनायखौ नुना बेखौ गोजोन होनो दिलचरनआ गावनि केमेराजों फथ खेबना लायो । थेवबो रैसुमैआ दिलचरनजों उनउन खारफलांना सहराव बिनि बान्द जानानै थाहैनो एंब्राब्रा खवलायो । दिलचरनआ फथ लाखांनायनि उनाव लासैनो अरंबारिआव आन्ज्राइलांडो । रैसुमैआ दिलचरननि उन - उन खारलांब्ला राबेनआ दिलचरनखौ थांखिनानै बोरला थिर गावहरनाया रैसुमैनि बिखायावसो हाबो । राबेना मा कालामखो अां , मा खालामखो , सोरखौबा गावनायाव सोरनावबासो थिरआ हाब्बाय होन्ना थिर खौ बखनो नाजायो । नों . . नों . . राबेन गुन्दा आदा दिलचरन नों . . . माबरै मिन्थिबावनो . . . । राबेननि आखायाव अां जिउ गोमाबाय . . . उ . . . उ होन्ना गाबनाय समाव राबेना गावनि दाइनि थाखाय निमाहा बियो । रैसुमैआ नोंनि दाइखौ बिजिरनायखौ बे बिमा अरंबारीनो होलांबाय होन्ना हां बोस्रायो । खौरां गासे फावथाइनि जोबनाय फार्से फआवथायगिरिया राबेननि उन दाहा जानायनि बाथ्राखौ गाबै गाबै एरै बुंथिदों - थांमारबाय नों . . . . बे अरंबारीखौ गारनानै अरायनि थाखाय दाबसे रायजोआव । हाय खाफाल ( खाफालखौ सौनानै ) सोरखौ गावनाया सोरनाव नांखो । अां पापि , अां गुन्दा , अां उदखारि । आंनि उदखाराव अरंबारीनि बारफुनाय बिबारआ अबथिरा मुरुलांबाय । दिलचरन फलानआ बुंदोमोन - बे बिनानालआ अरंबारीनि बारफुनाय बिबार . . . बे बिबारखौ दांब्लानो एबा खाब्लानो दानो मरुलांगोन . . . । थारैनो आंनि दांनायाव अरंबारीनि बिबारआ अरायनि थाखाय मुरुलांबाय । ( गाबो ) फावथायआ बेवनो थुंगेयो । फावथायगिरिआ अरंनि बिबार महरै रैसुमैनि आखल सोरजिना दिलचरनखौ अरं एबा समायना मिथिंगा सिबियारि आरो राबेनखौ सासे गुन्दा आखलै बेफोरनि फोजोबस्रांगिरि आरो उदखारि महरै आखल दानानै खौरांगासे फावथायखौ जाफुंसार होदों । फावथायनि गेजेर गेजेर खन्थायगिरि सानस्रि एबा बुंथाय ( dialogue ) बेरखांहोना दैसा , गाथोन , अरं , बिबार , बिफां सिखिरिनि सावगारि आखिदों आरो खहाबगोनां खालामदों । महरगिरिनि सिमां ( दिन्थिगासे फावथाय ) " महरगिरिनि सिमां " खौरांगासे फावथायाव फावथायगिरि मनरन्जन लाहारीआ सासे सेंग्रा महरगिरि मेहेरसिंनि उन्दुग्रा खथा आरो महर ( सावगारि ) एरखांग्रा खथानि थासारि दानानै गावनि बिसोनायाव गेलेमना मेगन जोख्लोबनायनि एसे उनावनो ( 6 ) रिंगानि सोदोबाव सारि मोन्ना बेयो मुब्रुं - थुब्रुं सावगारि एरखांनो हमो । सिमांआव नुनाय रंजालिनि सावगारि बाइदिनो नंगुबै रंजालीआ जाबख्रिं दामनानै मोसाग्लां - मोसाग्लां मेहेरसिंनि खथायाव हाबफैयो । मिनिस्लु खालामनानै गसङो मेहेरसिंआ मोखां फिदिंना नायोब्ला रंजालीखौ नुयो । बियो गोमोनानै दसे बबा जानानै बिखौ नाइगोमायो । बिनि खुगानिफ्राय नैबे रावा गबोयो - Ah ! what a vision ! what a blessed reality . आः नोंनो नङाने सैनाय आंनि सिमाङाव नुजाफैनाय अन्जालीआ ? नोंनि मेगन , गन्थं , मोदोम , मोखां गान्नाय जोमनाय गासिबो आंनि सिमाङाव नुजाफैनाय अनजालीजों मिलिजोब्बाय । अहःहः मा unique महर । लिवनार्द दा विनसेनि मनालिसा । . . . सैनाय , एसे मोसाहां खालाम । रंजालीया