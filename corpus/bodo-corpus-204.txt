हायावनो बिसोरबो जिरायखुलि खालामनानै थाफैनाय बुंजायो । तामानि सिलटआव हादान होनायनि दलिल लिरनायाव गासिबो राजाखौ म्लेच्च फोलेरनि बुंनाय जायो । बियो नारकासुरनिफ्राय बिनि फिसाज्ला भगदत्त आरो बिनि उननि कामरुपनि गिदिर राजाफोरखौनो म्लेच्च फोलेरनि होन्नानै लिरलांनायखौ नुनानै आरो मिथिंगानि जेरावबो बर ' सोदोब मोन्नानै कामरुपनि म्लेच्च बुंजानाय राजाफोरखौ बर ' फोलेरनि बुंनाय जायो । 
 " Having regard to their wide distribution and to the extent of country over which Bodo language of a very uniform type are still current , it seems not improbable that at one time the major part of Assam and Northeast Bengal formed a great Bodo kingdom and that Some , at least , of the Mlechchha Kings mentioned in the old copper plate inscriptions belonged to the Kachari or some closely allied tribes . " [ Sir Edward Gait ; A History of Assam ] 
 तामानि सिलत आरो अन्थाइयाव लिरलांनाय माखासे जारिमिननि नेर्सोंनखौ बिजिरब्ला नुनो मोनगोन बे समाव बर ' म्लेच्च रावानो सोलियोमोन आरो राजा आरो फोरजाफ्रा किरात म्लेच्च एबा बर ' आरो बिसिनि बाहागि लोब्बा फोलेरनि सुबुंफ्रानोमोन । जेरावबो रेजेतनानै थानाय आरो बर ' रावनि गोरोबलायनाय महर मुश्रियानो बिनि नेर्सोंन । 
 उनाव 12 स सतिकानि उनाव कामरुबानो फिसा फिसा बायनानै सानजाहा कसारी राइजो सोनाबहा मेचफोलेरनि कोच रायजो , खोलाहा कक बर'फोरनि टिप्रा राइजो आरो सानजा जिंया सुतिया देवरी हादत जायो । बिसोर गासिबो बर ' एबा बर ' रोदानि सुबुंफोर जोब । 13 स सतिकायावसो आहमफ्रा सुतिया देवरी हाददखौ सेनानै लाफैयो । बिब्दिनो कामरुपनि