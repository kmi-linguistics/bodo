बिग्रायारि हानजानि सोफै सोफै , गुबुन फारसेथिं दाय गैयै सेंग्रा आजोला फोरखौ बिग्रायारि साजायनानै हमग्लुंनाय गावथारग्लुंनाय जायनि थाखाय गामि ओनसोलाव गिनाय समखिनायजों साग्लोबसारबाय । जायनि जाउनाव गामिनि मानसिफोरा गोजोनै मावयै दाङै रुजु रुमु रायजो जानो हालिया जाबाय । गाहायै गोथौनि गामिफोरा जोबोद खैफोदनि गेजेराव थानानै जिउ खांगासिनो दं । बेफार फालांगियारि खामानि मावना जानो रोङै बर'फोरा आबाद खालामनानै जायाबा जेबो राहा गैया । नाथाय दिनै गोबां जाहोननि थाखाय बर'फोरा गामिनि हा - हु गारना खारनोबो हमदोंसै । बिनि थाखायनो गुबुनारिफोरासो गलाम जानानै हाब्रना साननैसोनि उनाव हालाम बिगुमा जानो नागिर नायखौ नुनो मोन्दों । बिसोरो हानि सिख्लायफोरबादि हानि सायाव साग्लोबना हायाव अरथाबना थाग्रा एमफौफोर । जों मिथिनानै लानाया गाहाम दि जोंनि हालाम आरो रावानो जोंनि गुबै सिनायथि । जों जोनोम जानाय जायगा आरो जों रायग्रा रावखौ जों लाखिनो हाब्लासो जोंनि सिनायथिया अराय गोजोर थागोन । 
 लोब - लोब बांबोनाय बांलादेसि मुसलिम सुबुं सानखोया दिनै गासै खोला एचियानि हादरफोरावनो गिख्रांथाव जानानै फैदों । बिसोरो गावसोरनि सोलो बोलोजों गावसिनि सुबुं सानखोखौ बांहोनो नाजाथाब गासिनो थानायखौ नुनो मोन्दों