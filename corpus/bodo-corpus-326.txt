बर ' थुनलाइनि जारिमिनाव 1915 माइथायाव 'हाबड़ाघाट बड़ ' सन्मिलनी ' आफादा फोसावनाय आरो गंगा चरन कछारी बिथाङा सुजुनाय 'बड़'नि फिसा अ ' आयेन ' बिजाबखौनो बर ' रावजों सोरजिजाजेननाय गिबि बिजाब होन्नानै मख'नाय जादों । मानोना बे बिजाबनि सिगां बर ' रावजों लिरजानाय गुबुन बिजाबनि रेबगान्थि मोननाय जायाखै । बे बिजाबा बर'फोरनि आयेननि बाथ्राफोरखौ लानानै लिरजानाय । बेनि उनाव ' बड़ ' छात्र सन्मिलनी ' आ जेब्ला बै समनि हानजासे बर ' हारि अनसायग्रा गेदेमा बर ' जोहोलावफोरनि दैदेननायाव 1919 माइथायाव जोनोम मोनो , अब्लानिफ्राय रेबगननि हेफाजाबै बर ' रावजों थुनलाइ सोरजिनायाव मैखोमै आगान सुरनो लाजेनो । बै समनि बर ' समाजनि गोग्लैसोनाय गुलुं - गुजुं थासारि आरो गुबुन हारिजों नेवसिजानाय , गादबजानायनिफ्राय उदां खालामनायनि हाबिलाजों लोगोसेयैनो सांग्रांथि लाबोनायनि थांखिजों रनसायनायनि हेफाजाबै गोमोरनो रोङै खौरां फोसावनो लाजेनो । जाय खौराङा हारि फोजाखांनाय आरो समाज फोसाबनायनि अनगायैबो सोलोंथाइ होनायनिमोन । 
 बेनिनो फिनजाथाय महरै 1923 माइथायाव बर ' थुनलाइनि गिबि खन्थाइ बिजाब 'खन्थाइ - मेथाय' । ' खन्थाइ - मेथाय'आ बर'सा रुपनाथ ब्रह्म आरो मदाराम ब्रह्म बिथांमोनजों ज'यै सुजुनानै दिहुनजायो । 'खन्थाइ मेथाय ' खन्थाइ बिजाबाव मोन्नै बाहागो दङ' । मोनसेया 'मेथाय ' आरो गुबुन मोनसेया जादों 'खन्थाइ' । ' मेथाय'बाहागोयाव गासै दों 26 मेथाइफोर दङ ' आरो ' खन्थाइ ' बाहागोयाव दों 8 खन्थाइफोर दङ' । बे खन्थाइ बिजाबाव फारियै मदाराम ब्रह्म , रुपनाथ ब्रह्म , रतिराम ब्रह्म , सतीश चन्द्र बसुमतारी आरो सुरेन्द्र नाथ ब्रह्म बिसोर साबा खन्थाइगिरि