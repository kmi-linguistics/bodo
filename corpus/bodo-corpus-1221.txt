देबधर्म : फोथायखेबस' ! थगायसुला ! भुटान राइजोनि सुथुर ! नोंनि साजाआ मा मोनगोन मिथिगौ नों ? सेंसौ खामफाः [ खुलुमना बुङो ] महाराजा । आंनि गोरोन्थि जादों । निमाहा होदो । [ रौ रौ गाबो । ] देबधर्म : निमाहा ! निमाहा ? हाः हाः हाः . . । निमाहा गैया सेंसौ खाम्फा । नोंखौ निमाहा होनाय जानाय नङा । सासे जोहोलावखौ नायगार बुथारनायनि दायाव , हाजार बिजार सान्थ्रि बुथारनायनि दायाब , लोगोसे हायेन राइजोखौ इंराजनि आखायाव गथायना होबोनायनि दायाव , नों साजा मोनथारनांगोन । गोसोआव दङ ' नोंहा सेंसौ खाम्फा ? जोहोलाव देवानखौ हायेननि जमिदार खालामब्ला नों मेगन सादोंमोन बान्था मोनैनि । दिनै नाथाय नों हायेनखौ इंराजनि आखायाव गथायनासो फैबाय । नों बिनि थाखाय बान्था नायगिरना हायेननिफ्राइ हाजोआव फैदों नङासै ? नों बान्था मोनगोन । औ , गेदेर बान्था । सान्थ्रिफोर । भुटान राइजोनि सुथुर जोलैनि हांगार आरो फोथायखेबस ' सेंसौ खाम्फाखौ बागसुआव जोबना दोन्नाय जाथों आरो रानज्रिं - खुज्रिं थैहोनाय जाथों । दिनैनिफ्राइ बे खानथिया भुटान राइजोआव आइन जाना थाबाय थागोन । सोरबा माबा गेदेर इनाइ हाबा मावब्ला बिदि साजा होनाय जागोन । सादोरसिं आरो रुपसिं , लाना थांदो बे जोलैनि हांगार सेंसौ खामफाखौ । सादोरसिं : साबगौ महाराजा । फैदो सेंसौ खाम्फा , बागसु सिङाव आलो गोजोनै जिरायहैदो । [ सादोरसिं आरो रुपसिङा सेंसौ खाम्फाखौ लाना थाङो । राजा देबधर्म आरो गोरा गाहाआ नायहरबाय थायो । बिनि उनाव देबधर्मआ बुङो ] देबधर्म : जोहोलाव जाउलिया देवान थैनायनि दिखार हगारनो दिनै सानजौफुनि सिगाङावनो जथुमनाय जाथों । थान्दै थिनहरना नोंथाङा बे खौरांखौ बइनोबो फोस्रावदो । गोरा गाहाइ : साबगौ महाराजा । देबधर्म : आंनिबो गोरोन्थि जालांबाय गोरा गाहाइ । बेसेबा गेदेर गोरोन्थि । साना