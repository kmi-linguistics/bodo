फाहामनाय जायो आरो बिनि अनगायैबो गोजान जायगानि देहा फाहामसालिफ्राव थांनानै देहा फाहामनाय जायो । साराइबिलाव गंसे जुनार फाहामसालि दं आरो पुलिस आरक्षी चकीनि हाबाफारि लानानै गोदानै पुलिस आरक्षी गाइसन्नाय खामानिया सोलिनानै दं । धोरोम आरो थागिबि सुबुंफोर : - गुबैयै साराइबिल दखरायाव थानाय सुबुंफोर गाहाय दोहोरोमा मोननै । जेरै , हिन्दु धोहोरोमारि आरो खृष्टियान दोहोरोमारि । बिनि अनगायैबो बे दखरायाव बौद्ध दोहोरोमनि नेपालीफोर आरो इसलाम धोहोरोमनि बिहारी मुछलमान माहारीनि सुबुंफोरबो दं । साराइबिल दखरायाव गुबैयै बर ' सावथाल , राभा , नेपाली , बाङाली , बिहारी , माहारीनि सुबुंफोर दं । बे सुबुं माहारीफ्रा बे दखरानि थागिबि आरो बिसोर गाव - गावनि आसार खान्थिजों सोलिनानै राइजो जानानै दंसै । बिसोरनि गेजेराव गोबां गामियारि राइजो - राजाफ्रा आबाद मावनानै आरो बाङाइ सानखोनि माखासे मानसिफ्रा साख्री मावनानै आरो खायसेबा उदां फालांगिनि हाबा मावनानै राइजो जानानै दं । सोलोंथायनि राहा : - साराइबिल दखरानि सोरगिदिं थानाय गासैबो गामिफोराव गंफा गंफा गुदि फरायसालि दंसै आरो जायगानि गोबां गथ'फोरा जायगायावनो गाहाम सोलोंथाय लानो हानाय बादि जानालियाव गंसे गेजेर फरायसालि , मथामबिलाव गंसे गेजेर फरायसालिजों लोगोसे गंसे गोजौ फरायसालि दं । बेफोर फसायसालिफोराव जायगानि गासैबो गथ'फ्रा सोलोंथाय लानो हानायनि खाबु दं । बिनि अनगायैबो साराइबिलोयाव गंसे गेजेर फोरायसालिजों लोगोसे गंसे गोजौ फरायसालि आरो गोजौ थाखोनि सोलोंथाय लानो हानाय बादि ' जम दुवार ' मुंनि गंसे कलेज दं । साराइबिलोनि साखाथियाव साहा खृष्टियान मिसन स्कुलबो दं । बे मिसनाव गंसे सुबुंनि देहा फाहाम सालि दं : बेफोर गामिनि फरायसालि फोराव फरायनानै गोबां बर'फ्रा लेखा रोंबाय । एम , ए . बि .ए . फास खालामबाय ,