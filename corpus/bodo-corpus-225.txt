हादोंमोन । नाथाय Liberalise जानायाव गुबुन गुबुन जायगा सोनाब बेंगलनि कलकाता , सिलिगुरिफोराव बर'नि गानग्रा - जोमग्राफोरखौ समायना - रमायना मेसिनजों दानानै दिनै जोंनि मेगन सिगांआवनो फाननानै रांखान्थि खामायनो हमबाय । बिसोरनि सिफोरा नुनायाव जोबोर समायना आरो जोंनिजों रुजुनायाव बेसेनाबो खम । नायनो समायना आरो खम बेसेननि जानायलाय बर ' आइजोफोरानो बिसोरनि दानाय सिफोरखौ लोब लोब बायनानै बाहायनो हमबाय । गोबांआनो बुंसो लायो मेसिनजों दानाय सिफोरा गाननायाव मोजां आरो खम बेसेनावनो मोनो । बर'फोर दानाय सिया गाननायाव कमिदि जाया आरो बेसेनाबो बारा । बिदि हालोदआव सि दानानै गरफा गरनै रांखान्थि खामायग्रा बर ' आइजोफोरा भुगिनो गोनां जादों । आरो बेल ' नङा , Liberalisation आ जोंनि संसार जानायनि गोबां खामानिफोरावबो जों सांग्रां जानो रोङैनि थाखायनो उल्था - फाल्था खालाम फैैबाय । 
 Liberalisation जों लोगोसे जोंनि सांग्रां जानांगौ थासारिया जाबाय privatisation . जाय दिनै बुहुमखौनो गोगो होदों । privatisation जानाय लोगो लोगो बहुमनि गोबां फसांथान