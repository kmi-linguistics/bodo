खान्थिनिफ्राय बिनि दाहाराव थारैनो दं हारि हिसाबै थांना थानाय आरो जुजिनाय ( Survival ) । सोरजिनि थिउरियानो जुजिनाय ; बिबा बिखौ गादबलायनाय । थावरिनाय - थांना थानायनि बे दावहायाव नांगौ जादों - ज्रो ज्रो गोबौ मेलेम । बुहुमाव जोनोमनि उन बर ' हारिया गुबुनफ्रा जेरै राइजो जाबोदों बिदिनो बिबो राइजोखौ जाबोदोंमोन । समाव राइजोबो खुंबोनाय जादोंमोन । नाथाय जुग फिथिखि ( क्रम : बिबर्तन ) दाहाराव राइजो राजा गोमालांदोंमोन थावरिथायनि बै गुण गोहोनि आंखाल आरो नखरसे बिदा फंबायनि गेजेराव गोरोबलायनो हायै आरो राजखान्थिनि आखुथाय सियान - सोलोगोनां सुथुरनि खै फाव फान्दायनाय आरो दावहायाव । दावहायाव जेन्नानै बर'फ्रा मा जाखो बिनि जारिमिना बयनिबो गोर्बोआव दंसै । उनाव भारत हादोतआ उदांस्रि मोनखांनायनि उन फिर गावनि थामोनथा जोनोम हादोतखौ मोनफिन्नायनि सिरि मोनफिन्नाय जायो । सिगांसान्दि बियो ट्राइबेल लीग 1929 ट्राइबेल संघनि गेजेरजों फैदोंमोनब्लाबो 1967 पि . टि . सि . ए . जोनोमनि उन गोमानाय राइजोखौ मोनफिन्नायनि सादिनाया रोखा जायो । बिनि उन आलादा बर ' राइजोनि दाहाराव जों बिसिबां मा मा जाबोखो आरो दिनै दायै BTC मोननायनि उनावबो बर'नि हालोदआ मा जाखो आरो मा जानो हमदों बिफोर गासिबो साफ्रोमबो बर'नि गोर्बोआव दंसै । 10 सेप्टेम्बर 2010 - बर ' हारिमायारि लिंथुम आफाद ( Bodo National Convenor Committee ) - नि सुबुं गौमा जथुम - थावनि बर्मा कलेज , बाक्सा । बुहुल गैया , सरासनस्रा नोजोराव बियो दिनैनि सुबुं सोदोमस्रिनि सियान सोलोनां ( Intellectual ) दावहायाव बर ' हारिनि थामोनथा गाव सरैखानि मोनसे दिंग्राय बिन्दो । दावहानि गेजेराव लेस लेस मेंनाय , हां थिफुं थिफुं जानाय बर ' हारिनि हुस फैखांनाया बिनो अबश्ये गिबि नङा होन्नानै बुंनाय जादों । 2002 माइथायाव बासुगामियाव खुंनाय बर ' थुनलाइ आफादनि सनाथि फोर्बोआबो बिदिनो मोनसेमोन होन्नानै बुंनाय जादों । हारिखौ खौसेनि दौलेङाव लाबोनो नाजानाया अबश्ये सम सम साहित्य सभा , फरायसा आफाद आरि माहारियारि आफादफ्रा नाजाबोआखै नङा नाजाबोनाय जादोंमोन । नाथाय गोजोनथाव बिदि मोनबो फिथाय थाइबोनाय जायाखैमोन । आलादा राइजोनि थाखाय सोमावसार जेननायनिफ्राय थांनाय 10 सेप्टेम्बर सिमाव हारिनि गेजेराव बिसिबांदि मा मा जाबोखो - समनि गोर्बोआव बेफोर सावथा खानानै थाबाय । दिनै फारसे सुथुरनि खै आरो गुबुनफारसे गुबुनारिफोरनि हांग्लोबनाय । समाव बर'आ बिसिबांबा जुजिनायनि उनाव BTC होन्नाय फेरलेबसे माबा मोनसे मोनदों हय नंगौ ; नाथाय बियोदि दावहायाव मेंनानै जिराय आनथा माबा मोनसे मोन्नायल'नो । बिजोंदि थारैनो बर'फोरनि गांनाय उखैनाया सुफुंजाजोबा , जाया बिखौ दिनै दावहारुफ्रा गावसोरनो बेहुआव हाबनानै आरो गराइखौ दाब्रायनानै मिथिनो मोनबाय - " अहः बियो जोंनि गांनाय उखैनाय , लुबैनाय हास्थायनाय आरो होसोनायनि असे जिराद नङा । बिजों जों बै सियान सोलो सोदोमस्रि दावहायाव थारैनो थावरिनो हानाय नङा । दिनै ओरैनो कुरुक्षेत्र । जेरै बिदा - फंबाय बाय - बाहागि जाति - खुरमा आद्रिसो गोमालायबाय । बिमानि सिगाङाव मा बोसोन आरो समायखिरा लायामोन ? लामा ससेयाव दिनै बिसोर गोसोखांफैदों आरो 'खसम ' आरो पाप आरो मुंख्लंफोरनि सोलेरनि गाबज्रिनायाव हुस मोनखांदों । बिनि फिथाइ बरमानि सुबुं गौमा जथुम आरो दिनैनि हारिमायारि जथुम ( National Convention ) । थांखिया गिदित , उदार आरो गोथार । बबेखानि हाबाफारि , थांखि आरो थाखायनि सोमोन्दै गोबाङानो गोबां रोखोम सावरायसोलायदो जाफुंगोन जाफुङा गोजोर जोरगोन ना जोरा - 'बर'नि खौसेथिया बबे लामाजों ? ' नाथाय जथुम्माया हारिनि । रावखौबो गारनानै एबा एंगारनानै खुंनाय जायाखैमोन , बयखौबोनो हांख्रायहरनाय जादोंमोन - जेरै अरन गेजेराव खैफोदआव गोग्लैनाय मि जुनातफोरनि गाबज्रिलायनाय । जिखियानो जाया मानो हारिनि बे गेदेत हाबाफारियाव