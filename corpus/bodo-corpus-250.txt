जबस्थि बुख्रुब - बुख्रुब मोनसे समाजखौ फोसाबनो हाया । मोनसे समाजखौ मोजाङै फोसाबनांगौब्ला बे समाजनि गुबै बिखान्थिखौ फोसाबग्रोनांगोन । माखासे खान्थिफोरखौ सोलाय होगोरनांगोन । जौ बाहायनाय माखासे समाजारि हाबाफोरखौ होखारग्रोनांगोन । अब्लासो बर'समाजनिफ्राय जौ बाहायनाय हुदाखौ बाङाय खालामनो हागोन । 
 खोनाब्लानो खें मोनज्लायनाय बाथ्राबो बुङो खायफाया 'बर'नि समासखौ फोसाबनो मा जाखादों समाज फोसाबनो थाङोब्ला थोखनसो मोनगोन नों । रायजो मोनब्लाबो नों अांहा मा मुलाम्फा जानो ? सानैसो मानसिफोरालसो धोनि जागोन गुबुन हारिफोरासो मोनजाफिनजोबो । ' अां सानो बाथ्राखौ लानानै एंगारनानै थायोब्ला जानाय नङा जोंनि समाजाव सानैसोआसो धोनि जागोरथों । ओरैनोब्लाबो बर'नियाव लाखपथि ख़्ररपथि गैखाया । सोरबा सानैसो जाजेनथों । बिसोरनि सेर सेर माखासे मानसिफ्राथ ' मावनानै मोनजागोन । सोरबा फेक्टरि मालिक , फार्म मालिक , उधग मालिक , खायफाया गेदेर फालांगिरि जाथों । नाथाय बेखौल ' गोसोयाव लाखिनांगोन धोनिफोरा गोरिबफोरखौ मदद होफालांनांगोन आरो जौगानायनि खाबु होनांगोन । अब्लासो जों जयै समाजखौ अनलायनाय खौसेथिनि गेजेरजों जौगाहोनो हागोन । 
 बर ' समाजाव मोनसे गोदान खामानिआव आखाय होबावनाय नुदों । बेयो जादों मावा