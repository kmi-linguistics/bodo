होनांनायनिफ्राय बारगदोंमोन । बलित नारायननि फिसाज्ला इन्द्र नारायना बाताबारि सेरनि बिमा दै एबा आथिखालनि आइ दैमायावबो घाट फसंदोंमोन आरो बिरगोस्त्रिनि बिफा मोनबारुवानो बाताबारि घाटनि घाट'वाल जादोंमोन घाट'वालनि फिसाजोलाय बिरगोस्त्रियाबो नाव जावनायाव आखाफाखाथारमोन । समायना हाजो सिंखावनानै बिमा दैया बोहैलांनाय फारसे दिङा जावलांबाय थानायाव जिउ मुंनि मददजांगिला सेंग्राखौ लोगोमोनदोंमोन बिरगोस्त्रिया । जिउनि महर मोखां आरो बिनि आखल आखुखौ नुनानै बिरगोस्रिया बिखौ मोजां मोनदोंमोन । लासैनो बिमा - बिफाजों राज्लायनानै हावरिया जिउखौ बिरगोरिस्रिमोनहानि न'आव लाबोदोंमोन । बेखौनुनानै रायजोफोरा मेल लिंदोंमोन , नाथाय बिरगोरिस्रिनि जिउखौ मोजां मोननायनि बाथ्राखौ मोजाङै मोनथि मोननानै रायजोफोरा खर'गंग्लायफिनदों मोन । उनाव बिसोर गेजेराव हाबा जादों । रामोनदा देवानिया बिरगोरिस्रिखौ हाबालानो नाजानायाव फेलें जानायलाय जिउखौ अजानि मदद लानानै फाग्ला बान होनानै फोथैदोंमोन । जाउनाव बिरगोरिस्रिया फाग्लिबादि जालायदोंमोन । बिफा मोनबारुवा बिरगोरिस्रिजों थाफानो गाम्बारिखौ दोनफैदों । गाम्बारिनि बुरखायनायावनो बिरगोरिस्रिनि गोसोवाबो सोलायलांदों । नाथाय बेबायदि समावनो बिमा - बिफा सानैबो दाबसेथिंनिफ्राय दिङा जावबोबाय थानाय समाव हरखाब बारहुंखाया फैनायलाय बिसोरखौ दैयाव बुसन लांदोंमोन । जमिदार अमृत नारायना बिरगोरिस्रिनि बिमा - बिफा थैनायनि बाथ्राखौ मोनथिनानै राज दरबाराव रुवाथि जानानै थाफैनो थिनदोंमोन । नाथाय गावनि फंबाय आरो गाम्बारिखौ लानानै गामियावनो थानानै घाट'वालखौनो मावनो गाबै गाबै बुंदों मोन । बिनि बेबायदि गाबनायखौ नुनानै रानि भगेस्वरिया राजाखौ खावलायनायलाय बे बिबानखौनो होदोंमोन । 1840 माइथायाव बिरगोरिस्रिया बाताबारि घाटनि घाट'वाल जादोंमोन । बायदि रोखोमनि