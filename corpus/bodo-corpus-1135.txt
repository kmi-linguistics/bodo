देवस्रि : नों जाना अांखौ सोरबा फान्दायबाय । अां ना गोग्रोमबाय थानायखौ बोरियाव लिंहरना आंखौ जिनाहारि खालामबाय । [ मोदै हुगारना गाबो ] खुबिरा : मा ? नोंखौ सोरबा जिनाहारि खालामबाय ? सालि , बैथालि । नों बे बाथ्राखौ आंनो बुंफ्लानो फैदों ? [ आलिआव थुनानै दोन्नाय लावथिजों खुबिरआ देवस्रिखौ बुनो हमो । ] देवस्रि : आइदै ! आंखौ दाबुसै । आंखौ दाबुसै । खुबिर : बुवा ? सांग्रेमा बैथालिखौ बुवा ? मानो थांनायमोन नोंलाय बिलोआव ? - - सोरबा हौवाजों लोगो हमनो थांदोंमोन ? [ खुबिरआ खानाय मेराय मेराय देवस्रिखौ बुनो हमो । खाथिनि हालुवा गेन्द्रा , थबसा फैनानै - हमथाफैयो । ] गेन्द्रा : दुब्लिबारिआव माथो जालायखो नोंसोरहालाय ? रथ ' आदा रागाआ हमथाथ' । खुबिर : हगार । बे बैथालिखौ दिनै बुथारथारनो आं । थबसा : रथ' आदै रथ' । माथो जाब्रबखो सानैजोंलाय ? खुबिर : बैथालि बियो [ बुनायखौ नागारना ] र' , दिनै नोंखौ गामिनि गोरा मावजि पाटगिरिनो नालिस हैथारगोन आं । गेन्द्रा : थेद थोर हामालै आदा , दुब्लिबारिआव । दा न'आव मा जालायो जालाय बाय थाहै । बाजै , थोरसि खुरैफ्रा लाना न'आव थांदो । [ गेन्द्रा आरो थबसाआ थाङो । खुबिरआबो खफ्रि , खदाल आरो लावथिखौ लाना थाङो । देवस्रिआ गाब्बांसिन खानाय खाथ'बना थोरसि खुरै आरो खेथलि लाना न ' फार्से मोखां जालाङो । ] [ फैसालि गोग्लैयो ] ( नुगाब्रै ) [ गामिनि बिजिरसालि । गामिनि गोरा मावजि पाटगिरि , गेन्द्रा , थबसा लोगोसे खुबिर आरो गुबुन गुबुन गोबां मानसि ज'ना दं । बे समावनो बेरला हालमाजिआ देवस्रिखौ लाना फैयो आरो बुङो । ] बेरला : खुलुमबाय गोरा आरो राइजोफोर । अां बाजै देवस्रिखौ लिंना लाबोबाय । मावजि : दे सौफैबाय हालमाजि ? जों नोंसोरखौनो नेना दंमोन । फिसा देवस्रि