गासै मानसि हारिनि गेजेरावनो अनलायनाय हेफाजाब होलायनाय आरो मोजां मोनलायनाय दं । अन्नायाबो रोखोमसे मोजां मोन्नायानो । बे अनलायनाय आरो मोजां मोन्नायनि गोबां रोखोम दं । सेंग्रा - सिख्ला एबा हौवा मानसि आरो हिन्जाव मानसिनि गेजेराव गोसो थोनायाबो अन्नाय - मोजां मोन्नायनिनो मोनसे बाहागो । नाथाइ बे गोसो थोलायनाय होन्नाय सान्थौ एबा खामानिया गुबुन रोखोमनि अन्नाय मोजां मोन्नायनि एसे आलादा । सासे सेंग्रा एबा सासे हौवा मानसिजों सासे सिख्ला एबा हिन्जाव मानसिजों उलथायै मोनसेया गुबुन मोनसेनि माबेबा मोनसे मोजां आखु एबा बिरोंदा मोनथा personality एबा समाइना महरखौ साबजानानै दसेनि थाखाय एबा अराइनि थाखाय मोनसे हास्थायनाय एबा लुबैनायखौनो बुंनो थांब्ला गोसो थोनाय होन्नानै बुंजायो । गासैबो मानसिफोरनि गोसो थोलायनाया एखे नङा । आरोबाव उन्दै - गेदेर , रोंनाइ - रोङै , जाम्बा - जाम्बि बयनियावबो गोसो थोनाय लुबैनाय जायो । मानसिनि गेजेराव बेनिखायनो बेफोरबादि बैसोनि , रोंनाइ - रोङैनि , धोनि - गोरिबनि , समाइना आरो नाइनो साबैनि फाराख थानायनि थाखायनो गोसो थोनायनि मुंआव बुहुमाव सान्थ्रहायै गोबां रोखोमनि जाथाइ जाबोगासिनो दं । बेनिखायनो आरो लिरगिरिफोराबो गोसो थोनाइनि बुंफुरलु एबा आखुथायफोरखौ मोनसे थि रोखोमै होनो हाथावा । गोबां सानसुमागिरि , बिजिरगिरि आरो लिरगिरिफोराबो गोसो थोनायनि बुंफुरलु एबा आखुथाइफोरनि मोनसे