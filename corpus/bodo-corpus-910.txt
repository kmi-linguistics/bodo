सोंनाय , गेजेर - गेरेर सासे खन्थाइगिरिनि खोंनासं लिरहोनाय ( dictation ) , बुथुवा बाइदि दाहोनानि आखल दानानै सल'खौ आवगाइहोदों । गुबुन फार्सेथिं गावदांनि आखल सोरजिना अरंखौ सानलावरि मुलुगाव गोजावहोनाय , गोदान सोर्जिलु हाबाआव बाखनाइनाय , थुलुंगा होनाय आरो बाखनाइनायाव हेफाजाब होदों । जेरै मोनसे समाव गावदांआ एरै बुंदो - खन्थाइ , सलमा आरो फावथिना मोनथामबो स्रें - स्रें सोरजिदों ? जोबोर गोमोथाव बाथ्रा । you are a genius . अब्ला अरंआबो थुलुंगा मोन्ना एरै बुंदों - yes , I need inspiration to go on creating literature . अरंगोरा दैमारीआ सासे सोर्जिसुला लिरगिरि । गोदान गोदान सोरजिनायानो बिनि जिउनि थांखि । आरो बेआव थुलुंगागिरि अरंखौ बाखनायग्रा आरो लामा फेंना होग्रा महरै आखल सोरजिदों गावदां बाइदि हाइनारी सिखला । फावथाइनि बिथा सल'आखल थासारिआ अरंनि थुनलायारि जिउ दैदेन्नायनि सावगारि आखिनाय जेब्ला बे फावथाइखौ फरायोब्ला खन्थाइ मुलुगाव सानलावरिआ गोजोनहैयो । लोगोसे अरं , हादुं , बंक , गावदांनि गेजेराव राइज्लाइनायनि इंराजी बुंथाय एबा दाइलगाआ फावथाइनि थासारिखौ गोमजोर नाथाय रोखायै बेरखां होदों । अरंनि जिउआ द्रेजिडि ' एबा दुखुनांथाव , a failureनि नेर्सोन । फार्सेथिं बंक'नि बुंनायनिफ्राय नैबे बाथ्राआ रोखा जादों अरं नङाब्ला बर ' थुनलाइआ गंगार खेरेफा जानानै थागोन बादि आर बर' बिमानि गोर्बोआव उजिनाय नङा । गुन बाखनायनो रोङि , जोहोलाव सिबिनो रोङि बाउदिया अलसिया बर'आ सानसे बेलासे बिनि जिनियास खौ अनसायगोन । बियो बेखायनो थुलुंगा होना एरै बुदों - " I am sure of it must live , you must live till your ripe age " गुबुन फारसेथिं रिन्दावस्रीआ अरंखौ सन्देह खालामो गावदांखौ बिनि खथाआव नुसन्नानै । बिसि आरो गथ ' सानैनि फार्से एसेबो उदिस लायिनि रागा जोङो सान हर बेदर , बेदर , जौ , सिख्ला , सिगरेट , थुनलाइ , ना फुनलाइआव गफबना थानाइनिस्लाय गावसोरनि न'खर एबा संसार जानायाव गोसो होनो खावलायो । नङाब्ला गासै लिरनायखौनो सावजोबगोन होन्ना गोख्रोंङै बुंथियो । मखनो गोनांदि खायसे लिरगिरि , सान्थौगिरि , बिगियानगिरिनि जिउआव गावनि जिउनि लोगोजों एबा सोरजिलु हाबाआव अरं बादि जेंना - जेंगोना , हेंथा बादानि मोगा - मोगि जानाङो । बारसे सिरिनाय दिन्थिगासे फावथाइआव लिरगिरिआ बे सावगारिखौनो आखिदों । फावथाइआव अरंनि गथफोर होन्ना बुंथिदोंब्लाबो आरो रिन्दावस्रिनि खुगाजों बेरखांदोब्लाबो बिसोरखौ होखोमाना एबा सास्पेनसनाव दोन्नाय जादों । फावथाइगिरिनि बेबो मोनसे आरिमुहोनजायो । ' हिन्जाव नाइनो थांनायाव ' ( आखलफोर ) हौवाफोर : - 1 गमबीरलाल : - सेंग्रा जालिया । 2 . फालगय : - गामिनि सेंग्रा जाम्बास्रोन । 3 . एक्स बुदां : - गमबीर लाल नि घटक । 4 . नाफाम दुगा : - फालगयनि घटक । 5 . थेबगां : - दाहोना । थाबायग्रा सेंग्रा गइस्रिखौ गोसोथोनाय । हिन्जावफोर 6 . गइस्रि : जलायबारिनि सिख्ला । थेबगांखौ गोसोथोनाय । 7 . नाफाथी : गइस्रिनि बिमा रान्दी । ' हिन्जावा नायनो थांनायाव' , खौरांगासे थुनफावथाइनि सल' बिथा , आखल , थासारि दानायनि गेजेरजों फावथाइगिरि मनरन्जन लाहारीया जोंनि समाजनि गेजेराव हिन्जाव नाइनो थांनायाव सम -सम जाफ्लाइनाय ।