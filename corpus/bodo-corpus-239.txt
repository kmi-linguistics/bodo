बे खाबुखौनो लानानै दिनै बांगाल - जुंगालफोरा बर'फोरनि हायेनाव रिफुजि बेनदोंफोर बायदि लोब - लोब साग्लोब बोबाय । बेदिनो मालायनि फावफान्दायनायावबो गावजों गाव बिदा फंबायनि गेजेराव गावथार सिथार हारि फोजोबस्रामनाय खामानि सोलि गासिनो दं । हारिया गोबां बेराम साबफानाय बेमारि नोरजिया जाबाय । दिनै आरो गाज्रिसिनथार खैफोदआ जाबावबाय दिनै गावनि हानिफ्राय गुबुननि रिफुजिफोरजोंनो होखारजाबावबाय । बेनिफ्राय मा गाज्रिसिन खैफोद दंबावओ । दिनै बे हालोदआव गुबुन मानसिफोरनि दानदिसेनि जुनै एसे अनसायनाय मोन्दों । नाथाय बेबो अराय समनि जुनै नङा । जाथाय फोरखौ मोजाङै नायसंना बिजिरना नायोब्ला नुगोनदि जोंनि जिउ खांनायनि सान्थौ , भाव , गेना समाजआरी बिखान्थि , एना - एनि खौसेथि गैयै बायदि । जाहोनफोरनि थाखायनो बेरोखोमनि हालोदाव गोग्लैनो गोनां जाबाय । जोंनि जाथिनि गोसो आरो ज़िनखौ गोख्रोंसिन आरो अराय गोजोर खालामनायनि माखासे खामानि मावनांगौ । गंसे गारियाव मोजां थाव होनानै बाहायब्लासो इनजिना मोजांङै खामानियाव होगोन आरो जोरगोन । बेदिनी जोंनि देहायाव नांगौ रोखोमनि मोजां जानाय आदार होयोब्लासो देहाया थाजिम थागोन आरो बेराम गोयै जागोन । गोसोनि बोलोखौ बांहोनो थाखाय जोंनो नांगोन मोजां गियान , रोंगौथिफोर