गैया , रंगिना - संगिना अत्टालिकायाव गैया , इसोरा दं मानसिनि गोसो सिङाव , खालि नागिरनोल ' नांगौ । " बिनो जादों गाहाय आरो गुदि सोरजिगिरि " बोराइ बाथौ " । बा गोथौ एबा बाथौनि सोरजिगिरि बोराइ बाथौआनो 'जौसिन सि ' ( Supreme Soul ) आरो बिथाङानो बयनिख्रुइबो गोजौ एबा देरसिन गोहो ( शक्ति ) बेनिखायनो , बिथांनि निराकार एबा नुवाथारि गुदि गोहो ( Supreme Energy ) खौ बुहुमनि सुबुंफोरा इसोर , आल्ला , भगबान , गड ( God ) बाइदि मुङै गुबुन गुबुन दोहोरोमारिफोरा फोरमायदों । बेबादिनो बाथौ दोहोरोमारि आगु बर ' बोराइमोना बे मोनसे गोहो एबा शक्तिखौनो बोराइ बाथौ , सोरजिगिरि , नुवाथारि , फालिगिरि , अबंलावरि , आनान ग'साइ , बिनान ग'साइ , अबंगसाइ आरो इसोर बाइदि मुङैगाबज्रिबोदों । 'इसोर ' सोदोबखौ आगु बाथौ दोहोरोम फोसावगिरिफोरा बर'नि अांगो सोदोब होन्नानै बिजिरबोदों । 'इसोर ' नि ओंथिखौ बिजिरदों एरै " इयो+सि+अर " । 'इयोनि ' ओंथिया ' बिथां एबा बियो' , ' सि ' नि ओंथिया ' जिउ ' ( आत्मा ) , 'अर ' नि ओंथिया 'गुवार' एबा 'गेदेर' । मुगानि सोलायनायाव " इयो+सि+अर > इसिवर > इस्वर > इसोर " जादों होन्नानै आगु बाथौ आरिफोरा बुंबोदों । बेनिखायनो , बाथौ दोहोरोमजों लोब्बा लाबोनाय आगु बर'फोरनि गेजेराव अबंलावरि , आनान ग'साइ , बिनान ग'साइ , अबंगसाइ इसोर बाइदिसिना आध्यात्मिक सोदोबनि सानथौ ( Philosophy of Meta physical word ) मुगानि उनाव मुगा बर'फोरनि गेजेराव - बाहायजाबोदों आरो साग्लोबसारना थालांदों । बे देरसिन जिउमा ( परमात्मा ) एबा सि गोजौ ( Supreme Soul ) नि सानथौआनो जादों - " बाथौ सानशौ एबा बाथौ दर्शन " ( Five Deep Philosophy of Bathou ) । बा थाथौ आरो बा सानथौनि बिजिरथि : बोराइ बाथौनि बा गोथौ थाथौ आरोबा गुवार सानथौ सोरजिनि सानस्रि एबा सानबोलावरिनि जुनैनो बर माहारिनि गेजेराव बा थाथौ ( पन्सतत्व ) एबा बा थाथायनि सान्नाय आरो फोथायनाय आखुथाया सोमजिदों । बिब्दिनो , बा थाथौ आरो बा सानथौनि फोथायथिनि सोमोन्दै माखासे थार बिजिरथि नागिरना मोनो । बेफोरनि माखासे बिदिन्थिखौ गाहायाव दिन्थिनाय जाबाय । 1 ) बर ' बोराइनि बा बोसोन : क ) बाथौनि बान्दोआ बान्दोबा । ख ) सिजौनि सिरिया सिरिबा । ग ) थाइगिरनि खडा खंबा । घ ) सिफुंनि गुदुङा गुदुंबा । ड ) बर ' बोराइनि रावा फंबा । क ) " बाथौनि बान्दोया बान्दोबा " : मुलुग संसारनि जिब - जिबिफोरखौ बोराइ बाथौआ मोनबा बान्दोजों खाना दोनदों । बे मोनबा बान्दोनिफ्राय रावबो बारग'नो हाया । बाथौ बिन्दोआव बान्दोबा हेबनाय बेंखनखौनो बोराइ बाथौनि थुननाय । दोरसिनि बान्दोसे , जोनोमनि बान्दोसे , जुलिनि बान्दोसे , मोननायनि ( बोराइ ) बान्दोसे आरो रुंसारी ( थैनाय ) नि बान्दोसे बे मोनबा बान्दोखौनो फोरमायदों । ख ) " सिजौनि सिरिया सिरिबा " : सिरिबा थानाय सिजौ बिफांखौ बाथौ दोहोरोमनि नेर्सोन महरै लानाय जादों । बे सिजौनि सिरिबाजों बोराइ बाथौनि सोरजिनाय सान , अख्रां , बार , दै आरो हा । बे मोनबा गाहेला सोरजि मुवाखौ रुजुनाय जादों । ग ) " थाइगिरनि खङा खंबा " : थाइगिरा गावनि बिख्लोखौ जेब्लाबो खंबा बिखंजों खोबथेना लायो । थाइगिरनि बिख्लोखौ गोर्ल्लैयैनो मोननो हाया । बिब्दिनो , बोराइ बाथौनि मावनो माखौ गोर्ल्लैयैनो मोन्दांसनो हाया । खेवनो हायि खंबा बिखंनि गेजेराव जेरै थाइगिरनि ।