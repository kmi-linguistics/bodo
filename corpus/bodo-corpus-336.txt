5 . 'हालुया सिफाइ' । 
 6 . 'सादु सिखाव' । 
 7 . 'जौनि गह' । 
 ' खन्थाइ - बिजाब ' आव सेबखांजानाय बेफोर खन्थाइफोरनि गेजेरजों बर'हारिनि गेजेराव नुजाथिनाय बै समनि माखासे जाथायफोरखौ आरो हुदाफोरखौ लानानै मिनिहोनाय रावजों फेस्लायै सोंखारिनानै फोसाबना लानायनि गोजों लामा दिन्थिनायखौ नुनो मोनो । जेरै– 'हिन्जाव , सरखार बिजौ ' खन्थाइयाव बिथां लाहारीआ लेखा रोंफ्रामनाय दोलोसे देलायमांग्रि बर ' हिन्जावफोरनि आखुथायफोरखौ फेस्लायै सोंखारिनाय रावै एरैबायदि बेरखांहोदों - 
 " आसि मिजि मिजि हाथाय रिजि–'
 खानाइ गज्रि गज्रि - दैसा ज्रि ज्रि , 
 जाफुंगि खिफंगि एन्जर बुंगि । " 
 बेनि उनाव , 1952 माइथायाव कालि कुमार लाहारी बिथांनिनो 'खन्थाइ - बिहुं ' आरो नीलेश्वर ब्रह्मनि ' बालाबगानै ' बिजाबा ओंखारो । 'खन्थाइ बिहुं ' खौ सतीश चन्द्र बसुमतारी आरो द्वारेन्द्र नाथ