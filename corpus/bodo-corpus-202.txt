नाथाय बे होदतआव द्राबिरफोरनि जेबो सिधा नेर्सोन मोनाखै । राव बा सोदोबनि सिनसाब गैया । द्राबिरफ्रा आर्यजों गलाय खांनानैसो आर्यनि हिन्दु महराव बे हादतथिं फैयो । नरखासुरा मंगलयद एबा किरात , म्लेच्चफोलेरनिनो होन्नाया गोरोन्थि गैया । मिथिलानि जनख राजानि थावनियाव थानानै बेद सोलोंहैनाया गिदित बाथ्रा नङा । मानोना कामरुब रायजोया मिथिलासिम मोन आरो जनक राजायाबो किरात फोलेरनिनो मोन । मानोना बिथाङा हालिउयोमोन । हिन्दु राजाया हाल एवा । गाबथासुरखौ फेजेन्नानै नरखासुरखौ राजा फज'नानै आर्यफ्रा प्रातजोंथिसाराव हाबफैनो नाजायो । बिनि आगोलाव बे म्लेच्च हाददआव आर्यफोरखौ हाबहोयाखैमोन । 
 बे सोनाबारी आर्यफ्रानो नारखासुरखौ आखायाव लानानै किरात राजा गाबथासुरखौ बुथारो आरो बिसिनि रायजो मोन्नायखाय नरखासुरा बिसोरनो बे हादतआव थानो खाबु खालामनानै होदोंमोन । बे सुजुगखौ लानानै आर्यफ्रा नारकासुरखौ थगायनो हमो । मोदाइ बादि महरगोसा सिख्ला हाबा होगोन होन्नानै हरसेनि मादाव सोमखोर हाजो सायाव कामाख्या मन्दिर लुनाया हाबायमोन । नाथाय थगायसुला आर्यफ्रा मन्दिरनि गाखोग्रा लामा बानायनायाव माखासे जांखला बनायनो हाहां जानायावनो दावला गेसेर होयो आरो हरसेनि मादाव मन्दिर लुनाया जोबाखिसै होन्नानै नारकासुरनो मोदायजोबादि सिख्ला हाबा खालामनो मोनला होन्नानै थगायो । बिब्दिनो जेनिबो हाबायाव आखाइ होनो हमनानै नुनानै नारकासुरा आर्यफोरखौ प्रातजोंथिसारनिफ्राय होखारहरो । बासि - मुनिया सारा जीउयावनो नोगोरनि बायह्रायाव आस्राम लुनानै थानाङो आरो बिखौ जेब्लाबो कामाख्या मन्दिराव हाबहोयाखैमोन । नारखासुरादि आर्यफोरनि नेता