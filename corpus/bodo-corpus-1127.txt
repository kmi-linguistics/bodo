बड ' सुबुंनि खुगा - खुगा सोलिबोनाय खिरिमिन जोहोलाव " जाउलिया देवान " खौ नाइजाब महर होनाय खौरांखौ मिथिनानै जोबोर गोजोनबाय । थोरै बुंनांगौब्ला जाउलिया देवानआ सासे नंगुबै जोहोलावमोन । लिरनाय हुदा गैयिआव एबा लिरनानै दोननाय महराव नुनो , फरायनो मोनिआव मोगथांनि सुबुं जाउलिया देवानखौ दासिमबो खिरिमिन ( legendary ) बाइदिसो मिथियो । 
अनजालु मंगलसिं हाज'वारिनि नाइजाब " जाउलिया देवान " आ खिरिमिनखौ थार जारिमिनाव लाबोनो हाबाय । साबद्राइ खौरां । नाजानायखौ बाख्नायो । नाइजाबआ बड' लाइसिमिननि मुलुगाव गांसे " नंगुबै नाइजाब " नि सोलो मोनथों । 