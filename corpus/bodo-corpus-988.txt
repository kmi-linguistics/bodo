बुंदों । जानो हागौदि , बे दौदिनी मोसानायनि साइखङा खोला भारत आरो सा भारत हादोतनि जेरावबो गोसारहैदों । मिः हाटुन चाहाबा बड़नि दौदिनी मासानायखौ भूमध्य लैथोनि सेर सेर थानाय सुबुंफोरनि धोरोमनि मोसानायजों ( Ritual Dance ) गोरोबो होन्ना बुंदों । आनाटकार चाहाबा खोला भारत हादाबाव द'दानी मोसानाया जीचुखीष्टनि जोनोमनि उनाव थाम रोजा माइथायनि उनाव गोसारदोंमोन होनना बुंदों । नाथाय जुचुखीष्ट जोनोम लानायनि बेसेबा रोजा माइथाय सिगांनिफ्रायनो सा - भारत हादाबाव बड़नि दौदिनी दंखायोमोन । गोथार गोसो आरो गोथार मोदोम लानानै राइजो जानायखौनो बड़फ्रा गाहाय सानो । बिनिखायनो बोसोर खावाल मावसोनाय गाज्रि हाबा बुंफोरलांनाय गाज्रि बाथ्रानि थाखाय क्षेमा बिनानै बाथौखौ खेराय आरो गार्जा होनानै आर'ज गाबो । बिनि लोगोसे फैगौ गोदान बोथोराव जाहाते गथ ' गथाय बोराय बेन्थ ' सेंग्रा - सिख्ला बयबो आलो गोजोनै थानो हायो बिनि थाखाय बाथौनि सिगाङाव हान्थु खरायना बोर बियो । धोरोमा थिक एबा थोंगोर थायाब्ला हारिनि हारिमुयाबो थोंगोर थानो हाया । हारिमानि धोरोमा हारिखौ खौसेयाव लाबोयो आरो दावगानो खाबु होयो । धोरोमा लेथेर फेथेर जायोब्ला हारिनि हारिमुयाबो बुहुमनिफ्राय लासैनो गोमोर लांनो लामा लायो । धोरोमनि लामायावबो खौसेथिनि बाथ्राया गोनांथार । मोनसे थोंगोर लामा लाना , आगान सुरलांनो हायोब्ला माहारीया गोजोनगोन आरो दावगानो हागोन होन्ना मिजिंकथिनो हायो ।