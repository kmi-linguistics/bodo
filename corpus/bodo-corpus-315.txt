बर' / बड ' सोदोबनि सुंद ' सिनायथि : बर ' रावखौ चिन' - तिब्बेतान राव फोलेरनि बड' - नागा दालाइ हान्जानि गावस्रानाय बड' - दालाइ हान्जा होन्नानै राव बिगियानगिरिफोरा बुंदों । बड ' एबा बर ' सोदोबखौ कलागुरु बिष्णु प्रषाद राभाया 'बद ' सोदोबनिफ्राय फैदों होन्नानै बुंदों । बिथांनि बाइदिब्ला बद ' सोदोबनि ओंथिया 'हा ' एबा 'हादर' । नाथाय बकुल चन्द्र बसुमतारीया ' The Bodo civilization ' आव बड'सोदोबखौ ' बद ' सोदोबनिफ्राय फैदों होन्नानै बुंदोब्लाबो 'बद ' सोदोबनि ओंथिखौ ' sense ' एबा 'बद ' होन्नानै बुंदों । बिनि बायदिब्ला बौद्ध धोरोमखौ बर'फोरासो सिगां आजावग्रोदोंमोन । मानोना बौद्धफोरा मोदाइ एबा इसोरखौ 'बद ' होन्नानै बुङो । बेनि फोरमानखौ बौद्ध धोरोमनि सिबिसालि एबा थानसालिफोराव नुनो मोनो । बिसोर गावसोरनि थानसालियाव थानाय मोदाय - मोदायजोफोरनि मुसुखायाव 'बद ' सोदोबफोरखौ रोखा रोखा लिरनानै दोनबोदों । फारसेथिं बिथाङाबो बड ' सोदोबखौ 'बद ' सोदोबनिफ्राइनो फैदों होन्नानै बुंदों । बिथांमोननि बे नायबिजिरनायनिफ्राइ रोखासिन जानो हायोदि बड'सोदोबा 'बद'सोदोबनिफ्राइनो फैदों । बेबाइदिनो बद - बड' - बर' ( Bodo ) जाबोदों जेरै हिन्दि रावाव खिलाडि लिरनानै खिलारि होन्नानै गारां बोयो । दाहार सोदोबखौ माखौ बुङो : Wikipedia , the free encyclopedia याव दाहार सोदोबखौ " A loanword ( or loan word ) is a word borrowed from a donor language and incorporated into a recipient language " होननानै बुंदों । आरोबाव David Crystal ; आ गावनि " A Dictionary of Linguistics and Phonetics " Fourth edition आव दाहार सोदोबनि बुंफुरलुखौ ओरै बुंदों - " A linguistic unit ( usually a lexical item ) which has come to be used in a language or dialect other than the one where it originated . Several types of loan process have been recognized , such as loan words " मोनसे रावनि सोदोबफोरा गुबुन मोनसे रावाव बाहाय जानायाव रिंसारथिफोरनि सोलाय - सोल ' जानाय नुनो मोनो । बर ' रावाव बाहाय जानाय दाहार सोदोबफोरः आसामाव चिन - तिब्बेतान राव फोलेरनि अनगायैबो इण्ड - इउरपियान आरो अस्त्र - एसियातिक राव फोलेरनि मोन्नैसो राव फोलेरारि राव नुनो मोनो । बेफोरनि मादाव असमीया , बेंगलि आरो हिन्दी रावखौ बांसिन नुनो मोनो । खाथि - खाथि थालायनाय आरो थांलाय फैलाय राहानि जाहोनाव रावनि सोलाय - सोल ' जायो । बेनि अनगायै market language फोरनि थाखाइबो रावा सोलाइ - सोल ' जायो । बर ' रावाव बाहाय जानाय दाहार सोदोबफोरखौ गाहायाव सुंदयै सावरायनो लानाय जाबाय - बर ' आरो असमीया रावनि गेजेराव गोरोब लाइनाय : - बर ' रावा चिन -तिब्बेतान राव फोलेरनि