खामानिफोरखौनो सानै - हयै मावनांगो होननानै फोरमायदों । मानोना बे बैसोआव सानै - हयै आगान सुरोब्लासो जिउनि थांखिफोरा जाफुङो आरो जिउवाव सुखु गोजोनाय फैयो नङाब्ला जिउवानो ओंथि गैयै आवा - फावासो जायो । ' अांनि खैना ' खन्थाइनि सानस्रिया रमानटिक बाहागोनि , बेनिखायनो बर'नि थुनलाइ सावरायगिरि बिथांमोनहा रुपनाथ ब्रह्मखौ बर'नि गिबिसिन रमान्टिक खन्थाइगिरि होन्नानै बुंदों । 
 'गारां - सेरजानि नासिना ' मेथाइयाव मदाराम ब्रह्मआ उन जानानै थालांनाय बर ' फिसाफोरखौ फोजाखांदों आरो मुगाजों लोगोसे समानै खारफानानै हारिखौ दैखांनो थाखाय खामानि मावनो खावलायदों । मेथाइनि रावजों फोरमायदों एरैबायदियै - 
 " जाखांद ' बर'फर जाखांद ' बर'फर 
 जाखांद ' नंसर । 
 नंलेया उन्दुनाय बथर जाखां नांसिगौ नंसर
 सिखांद ' बर'फर । " 
 बिथांनिनो गुबुन मेथाइफोर जेरै - 'आफा लाउरि' , 'फइदं फिफा दानइस' , 'गारां - मायनाव दइखांनाय ' फोराव आनान गोसायखौ सिबिनाय आरो आगोर नायगेरनाय खौराङा बेरखांदों । बे रोखोमसे सानस्रिखौनो रतिराम ब्रह्मनि ' एरइन दिन थांया ' मेथाइयावबो मोननाय जादों । बेबायदिनो मदाराम ब्रह्म बिथांनि 'हे धरम आफा' , ' आय ' बिमा सर जादं' , ' दइथ हनजाब्ला' , 'बुं बर'फर' , ' आय ' ददेरे मायनाव' , 'लेखा फरं' , ' दाथाबायसइ आफाफर' , ' हाबाप धरम गइयइ' , ' हाबाप जंनि बर' , मेथाइफोरनि गेजेरजों बै समनि बर ' हारिनि थासारियारि गुमुरा रोखायै बेरखांदों । बिथाङा गावनि माखासे मेथाइफोरजों बर ' समाजाव सांग्रांथिबो लाबोनो नाजादों । लेखा रोङैनि थाखाय एबा सोलोंथाइ गैयैनि जाहोनाव माबोरै नखराव समाजाव