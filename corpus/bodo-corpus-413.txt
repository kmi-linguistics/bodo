थाखोआव मोनफैदों । नाथाय बे फोलेरा सा - सानजा भारतआव बबे मुगायाव हाबफैजेनामोन , बेनि रोखा जारिमिन गैया । बर'फोरनि राव आरो हारिमुआ तिब्बत - बार्मिजों गोरोबो । बेनि फोरमानआ The language of North East India मुंनि बिजाबआव 178 बिलाइआव दं । बेयावलिरदों - The Tibetans called their country ' Bod - Yul ' and their language ' Bod - Skad' . A Tibetan is ' Bod - Pa' . बड एबा बर'फ्रा तिब्बतनिफ्राय फैनाय , बेखौ हमना लाजायो । नाथाय चाइनानिफ्राय बर्मी आरो तिब्बतआव माब्ला फैयामोन बेखौ मिथिनो मोना । जेखि समाव हाबफैया मानो Indo - Chinese आरो Siamese - Chines फोलेरफोरनि राव आरो राव खान्थिजों गोरोबनाय दं । बरफ्रा Indo - Chenese फोलेरनिनो मोनसे दालाय । 1200 खृष्टाब्दसिम गोदोनि प्रागज्यतिसपुर राइजोनि अनगायैबो गासै सा - सानजा भारतआनो बर ' राइजोमोन बेनि फोरमानखौ J . D . Andersonनि ' An Introduction to the Kocharies ' बिजाब आरो Rev . Sidney Endle साहाबनि बिजाबआव नुनो मोनो । बिथाङा लिरदों It would seen then that the language spoken in the ancient Koch - Kingdom , which extended from the Himalayas to the Bay of Bengal , was the Koch or Bodo language and the mass of the people must have been Bodo origin . बै समहालागै बर ' हायजोआ दंमोनब्लाबो धोरोम आरो हारिमुआ नाथाय गावस्रा लांबायमोन । जिथि जौथायनि सिगां बे हारिनि जेबो लिरनाय जारिमिन गैया । 10थिनिफ्राय 16थिजौथायनि गेजेराव हिन्दु धोरोमनि दोरोमारि बिजाब कालिका पुराण , ज'गिनि तन्त्रफोर बादियाव बर ' हारिखौ महाभारतनि भिमनि फोलेर होन्नानै दुलाराय भारतबर्षनि मोनसे माहारिनि गेजेरावनो सोफानानै लानो नाजानायावनो गावनि जेबो लिरनाय जारिमिन गैयियाव बैखौनो नंगुबै गुदि साननानै गोदोनि बर' महारिनि माखासे हान्जाया हिन्दु धोरोमाव बारस्लाय लांदोमोन । बे समावनो जयन्थियाफोरनि बर' राजा महामानिक्यआ माधब कन्दलीखौ हिन्दु सलन्थायमा रामायनखौ असमीया रावआव दानस्लाय होयो । बर'नि राजा ग'बिन्दचन्द्रनि दिनाव 1790 खृष्टआव कस फोलेरा हिन्दु धोरोमाव हाबनानै राव , धोरोम आरो हारिमु गुरस्लायलांनायाव गावनि फोलेरनि सुबुंखौनो हारसा बुंनो गोनां जायो । हारि + फिसा – हारिसा = हारसा । 
 मालायनि मोजांखौ लुबैनानै गावखौ मुगैनानै मालायजों थांफानायानो ब्यक्ति , समाज , हारि आरो हादरनि खहा जानायनि गुदि । मालायनि मोजांखौ नुनानै बेजों थांफानायाव जेबो सोलोंथाइ एबा गियान मोना , बेजों दैथिंजाना गावनि थाखानायखौनो फोजोबस्रांनायसो । बेनि रोखा फोरमानखौ बर' माहारीनिनो मोनसे दालाइया 1790 माइथायावनो गुबुनजों थांफानानै गावनि धोरोम , राव आरो हारिमुखौ नागारनानै गोरोबफालांनायखौनो बुंजायो । गावनि गुदि Indo - Chinese फोलेरखौ गोसोखांनानै गुबुननि लामाखौ गारनानै गावनि थारलामाजों आगान सुरफिनाब्ला – बे माहारीनि थाथाया बावैनो गोमा लांगोन । माहारीनि जौगानाय लामाया हाग्रा दुलांबाय । सोलोंथाय , रांखान्थि , समाजखान्थि , धोरोम - हारिमु , राव आरो थुनलाइनि जांख्रिथाय लाबोनानै एवस्राङाब्ला राजखान्थिनि सोमावसारनायजोंल' मोनसे माहारीनि थार जौगानायखौ लाबोनो हाया । बेफोर बिथिङाव दावगानाय मोनसे माहारिया माब्लाबाबो राजखान्थिनि सोमावसारनोबो गोनां जाया । अदेबानि मोजां खुंगिरि