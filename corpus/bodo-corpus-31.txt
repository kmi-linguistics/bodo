सासेल ' गोजौ थाखोनि बामोन थायोब्लाबो बियो अराय बामोनानो जानानै थायो । नाथाय बुहुमनि गोबां हारिनि मानसिफोरा बे बायदियै गावखौ फोथांना लाखिनो हाया , फोथांना लाखिनो नाजाया । गावखौ हारि महरै फोथांना लाखिनायनि फारसे बइनिख्रुयबो रासिन फेलें जायो ट्राइबेल हारिफोरा । मानोना ट्राइबेल हारिफोरनि गोबां मानसियानो गावनि हारिखौ फोथांना लाखिनायनि गाहाय लामाखौ मोनदांस'आ आरो मोनदांस'नोबो बारा नाजानाय नुनो मोना । खालि जायै - लोङै थांना थानो हाब्लानो ट्राइबेलफोरा गोजोनो । बिनिखायनो दिनै गोबां ट्राइबेल हारिनि राव , सोदोमस्रि आरो हारिमुआ बुहुमनिफ्राय गोमालांबाय आरो गोबांआनो गोमालांनायनि फारसे थांगासिनो दङ' । बेफोर जिरादा गोमालांनायनि गुबुन ओंथियानो जाबाय हारिया थैनाय । 
 मेडिकेल कलेज आरो इन्जिनियारिं कलेजाव बर ' सिख्लाफोराबो फरायफैयो । फरायखांना बिसोरो हारसा सेंग्राजों हाबा जायो आरो साफा - सानैया हारसा नङै गुबुन हारिजों हाबा जायो । दासिमहालागै साफासानै इन्जिनियारिं फास जानाय बर ' सिखलाया बर ' सेंग्राजों हाबा जादोंब्लाबो नाथाय एम . बि . बि . एस . फास जानाय सासेबो बर ' सिख्लाया बर ' सेंग्राजों हाबा जायाखै । सा सा नायोब्ला हाबानि बिजोंजों सासे बर ' सिख्लाया गुबुन हारिनि सेंग्राजों थांनायखौल ' नुनो