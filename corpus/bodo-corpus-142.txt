हाबा जायै समाव गावनिनो फोलेरनि बिब'सोमोन्दोनि सासे हिनजावनि फिसाजो आरो गावनिख्रुइ बैसोआव खाउसे उन्दै एनजेलिना रावबेलाखौ गावनि राज अन्दर न'आव न'नायग्रा महरै आरो कलेजआव फरायहोनो थाखाय लाबोनानै एम्ब्रा - ब्रायै मोजां मोन्दोंमोन आरो हिनजावसायाबो उनाव मोजां मोनलांदोंमोन । नाथाइ जुलिनि खोथा बाथ्रायाव सानैनिफ्राइबो माखासे रादाइ एबा सर्ट होलायनायाव गोरोबलायै जानानै नांलाय - खमलाइ , बुदलायनाय जादोंमोन आरो जाउनाव सहायनो हायै जानानै आरो लाजिनाय मोन्नानै एनजेलिना रावबेलाया हराव गाव उन्दुग्रा खथायाव हिटलारनि सिलाइजों गावखौनो गावथारनानै लादोंमोन । 
 सोरबाया सोरखौबा गोसो थोनो थाखाय आरो सिखाउयै गोसो थोलायनो थाखाय गुबुन सोरखौबा जिउ फोजोबनोबो गिया । जेरै William Shakespeare नि थुनफावथाय Hamlet आव राजा Hamlet नि बिसि रानि गारद्रुदजों राजानि फंबाय Claudius जों सिखावयै