बिफां नुनो मोनो । फुंबिलि सम । सिखिरिआ जिराय ख'थायाव हाबना न ' निबस्राङो , टेबुल क्लथ आरो स'फानि जिफोरखौ बना दोनो । जिरायग्रा ख'थानि इन्जुराव बर' राजाफोरनि सावगारि आलायनाय दं । इन्जुर सेराव फालें आरो बेनि सेरावनो आलना । आलनाआव बर ' दखना , फाख्रा - सिख्रा , मोदोमाव जोमबायग्रा फास्रा , रं - बेरंनि आगर फालि आरो साद्रि साजायना दोन्नाय नुनो मोनो । बाइह्रायाव सैमानि हां हां सोंनाय खोनानो मोनो । सिखिरिआ खनसे सैमाखौ बाइह्रायाव ओंखारना बुंहरो । ] सिखिरि : एै कालु एै . . । एसेबां सोंलाबायदों । [ लासैनो सैमा सोंनाया बारा जायो । जाउलिया देवान आरो मोनसारुआ सिथ्लायाव गाफैयो आरो मोनसारुवा बुङो ] मोनसारु : आदा फारियाआ दं नामा ? सिखिरि : [ दरख'ङाव थाना बुङो ] दं आदै । गाथोनाव दुगै हैदों । बेवनो जिरायफैदो । मोनसारु : फै देवान बाबु सिङाव हाबदिनि । जाउलिया : थुदो । [ सानैबो सिङाव हाबो । सिखिरिआ स'फाखौ बुस्रिना हुगारना होयो । ओंखारलांनाय समाव जाउलियानि मेगनजों मेगन गोग्लैयो । ] मोनसारु : जिरायदो देवान बाबु । जाउलिया : दे जागोन दे । [ सानैबो जिरायो । जाउलियाआ सुइटकेस आरो म'नाखौ टेबुलाव दोनो । मोनसारुआ बुङो ] मोनसारु : आदा बेमाफारियानि फिसाजो । नायल' - जायल' फिसा हिन्जाव सासेल' । मुंआ सिखिरि । मुं जेरै महर , आखु एंरै । जाउलिया : न ' बां बारि बागान गासैबो बर'नि नेर्सोन । नोंथांनि बाइदि । बिब्दिनो थानांगौ । गाव गावनि हारिनि नेर्सोनखौ लाखिनांगौ । मोनसारु : जों बिब्दिनो नाजागासिनो । नोंथाङा जोंनियाव फैब्ला जानाय - लोंनाय , थानाय , गान्नाय - जोमनाय जेरावबो बर'नि नेर्सोन मोनजोबगोन । जाउलिया : मा बुंदोंमोनलाय , नोंथांनियाव बाथोन जानाया ? माबा ना . . .माबा बावलायबाय । [गोसोखांनो नाजायो ]