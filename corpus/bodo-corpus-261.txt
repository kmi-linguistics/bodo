थाखाय हा बार आरो दैया गुबुंले जाबाय । जाहोनाव अखानि बाङाइ जानाय आरो बुहुमनि ढुंथाइया सहायनो हाथावयै बांनाय निफ्राय बांसिन लांगासिनो दं । सुबुंआ बेफोरबादिनो बांद्राय मेटेरियेलिस्टिक जानायनि थाखायनो जानो हागौ समाजा बेबादि खैफोद गोनां थासारिजों मोगा - मोगि जाफैदों । दाजेम एबा जन्त्रफोरा देहायारि गोजोननाय होनो हागौ नाथाय थार गोजोननायनि बिगुमाया गोसोआसो । दा बेखायनो , गोनोखोनि गोहोमजों सुखु - गोजोनै थांनानै थाबाय थानो ना धोरोम बोसोनजों लोगोसे गोनोखोआरिनि सानस्रिनि समाजाव गोनांथि दं बेयो आथिखालनि मुगानि मोनसे गेदेर सोंथि जानानै फैदों । नाथाय दिनै जों नुयो - सासो सुबुंआनो मोनथाम मोब्रै सिनायथिनि मुखा गाननानै सानफ्रोमबो रां आर्जिनायनि बादायलायो , गावनि नखरनि सुखु गोजोननि थाखायल ' नांथाबो , समाजनि गुस्लायनाय आरो जौगानायनि हाबा मावनायाव गावनि नैथिक बिबाननिफ्राय जानगाराव थानो हमबाय । बेयो थार सुबुंनि आदर्श जानो हाया । जोंनि हारि आरो हादरा जाय आदर्श आरो सानस्रिखौ लानानै गोदो - गोदायनिफ्रायनो खौसेथियै गसंथाबोनो हादोंमोन बेखौ दिनैनि समाव फोजोबस्रांना लानाया थारैनो दुखु नंथाव । लिर बिदांनि थांखि बादिये गोदो - गोदायनिफ्रायनो समाजाव सोलिबोनाय माखासे धोरोमखान्थि आरो बोसोनफोरनि सायावबोदि गोनोखोआरि सानस्रिफोरा हाबनानै दङ , बेनि मोननैसोखै बिदिन्थिजों लोगोसे सावरायनो लानाय जाबाय । ( क ) न'सिङाव सेन्देल जुथा सोनो हामाः गोदोनि समाव ओंखाम संग्रा एबा जाग्रा खथायाव सेन्देल जुथा सोनो होआमोन । बेबादिनो , मन्दिर मजिद , चार्स आरो