बराइनाय बानजाइनाय हुदा खालामनो सोलोङो । गेदेर गोलावआ उन्दैनो अननाइ , बोर सास्रिनाय , थुलुंगा होनाय दिन्थिनाय जायो । नख'राव अनलाइनाय आरो जौगानाय फारसे नोजोर लाना हाबा मावफुंनाय जायो । बेफोर हाबाफारिया नख'र , समाज , सुबुं जिउ दैदेन्नायाव जौगानायनि हाबाफारि । बेनि गेजेरजों सासे आबादारिआ आबाद मावनाय , सासे साख्रिआवलाया साख्रि मावनाय , सासे फरायसाया फराइना रोंखा - राखा , आखा - फाखा जानायनि थियारि जानायजों लोगोसे गावनि आथिङाव गाव गसंना जिउ दैदेन्नायनि थाखाय साखा - फारा जानो हायो । मानो होन्ना बुङोब्ला गासै खामानियाव बोराइ बाथौ , अबंलाउरि एबा आनान ग'साइनि गोहो , बोर , थुलुंगा सारस्रिनाय नांगौ । बिथांनि बोर सारस्रिनाय थुलुंगा मोनोब्ला गावनि थांखि , हाबाफारि , मिजिं जाफुं होनायाव देरहासार जानो हायो । जेसेबां हेंथा , आफोद - खैफोद जेंना - जेंगोना नुजाया मानो , गोरबोआव गोहो बोलो जायो आरो देरहासार जानो हायो । बेनि गुदियावनो सोरजिगिरि , आनान ग'साइनि बोर सारस्रिनाय , अन्नाइ , अनसाइनाय आरो बराइनाय मोन्नाय । बेनिखाइनो जोंनि सान्नाय हनाय , मावनाय , दांनाय सैथो आरो सोदोमस्रि गोनां जानांगौ । बेनि राहाखौ हायो जोंनि सा–सानजा सिथ्ला ख'नायाव थानाय बाथौ थानसालिआ । बे बाथौ थानसालिआवनो दं सोलेर सानथौ , गियान , सोरां बिगियान समाजनि गोनां आरो गोथौ आरो बेसेन गोनां दोहोरोम बोसोन आरो सुबुरुन । बेवनो मोननो हायो फोननि बाथ्रा । गियान अगियाननि गोथौ आरो रोखा बोसोन । बेनिखायनो रुंसारि रुपनाथ ब्रह्मआ बुंदों–
 दानागार दानागार , आइफोर आफाफोर
 नोंसोर गावनिखौ दानागार 
दाथां मालाइनाव नोंसोर गावनिखौ नागार नागार । 
 आरो बिथाङा बुंबावदों - 
 " आंनि दाबुं आफा 
 आंनि दाबुं आफा
 बे संसाराव रावनिबो राव नङा । " 
 नोजोर होनो गोनांदि बाथौनि बेसेन गोनां गिसाननि खौरां नागिरना काशि , बृन्दाबन , गया , मथुरा , तिरुपति बाइदि गोथार निस्थार थावनियाव थांना गोजोन नागिरहैना हाखुर जानाङा । जोंनि नखरावनो थानाय बाथौसालियावनो जोंनि गोथार एबा निस्थार थावनि । सुखु - गोजोन आरो फोन नागिरना गुबुन गुबुन दोहोरोमारिनि थानसालियाव हाबनायनानैबो बाथौनि थार गुमुर , थाथौ , सानथौ आरो गियाननि खौरांखौ मोननो हाया । बेनिखायनो " बाथौनि थार गुमुर , थाथौ , सानथौ आरो गियान खौरांखौ मोन्नो हाया । " बेनिखायनो बाथौआ बान्दोबा सिजौआ सिरिबा , थाइगिरनि खङा खंबा , सिफुंनि गुदुङा गुदुंबा , सुबुंनि आसाराबो आसारबा , होन्नाय गोथौ गियाननि बाथ्राखौ बाथौआवनो मोननो हायो । बेनि अनगायैबो " लावबा - लावसोम , खावबा - खावसोम , आदा गोसोम दैयाव बारसोम , मैदेरा 
गाबो अदाल गुदियाव , मानसिया गाबो बाथौ गुदियाव , दावखाया फुराखै , दावब'आ सोमाखै , लैथोनि दैया दाबोनो रानाखै । नाया थैयो थाफिनायाव , सेसाया थैयो खियाव , मानसिया थैयो खुगायाव " बायदि बायदि सुबुं बोसोनफोरखौ बाथौ दोहोरोमनि बिजाब आरो सुबुं बाथ्राफ्राव लोगोसे बाथ्रा फन्दायाव मोननो हायो । बाथौ दोहोरोमुनि गुमुर आरो गियान बुथुमनायाव बेफोर जोबोरैनो हेफाजाब होदों आरो बर ' माहारि दानाय आरो जौगानायाव बिहोमा होदों । 
 बर ' राव–थुनलाइआव बाथौ दोहोरोमनि बिहोमाः - बाथौ दोहोरोम थामहिनबा बाथौ दोहोरोम