लानानै एना एनि जाना गुबुन धोरोमाव बारस्लाय लांनांगौनि बाथ्रा गैया । 
 आचार्ज्य बिन'वाजीया गावनि गीत परिचयाव लिरदों - बे बुहुमाव गासिबो सुबुङानो जोनोम मोननायनि उनाव बिमानि बिखायावनो बिमानि अननायजों देरो । बिमानि गासिबो धोरोम खोरोमनि आखुथाइखौ मोनो । लैथो बादि बुहुमखौ सानस्रियै सानस्रियै हरै बोरिखौ मोननो नाजायो । बेयाव गोबां बेसेन गोनां जिरादफोर बोहैखार लांनाय नुनो मोनो । नों सानस्रिबाय थानाय समाव नोंनि सेरजों खोन्दोसे दंफां गेसेव बोहैलांनाय नुबाय । नाथाय बोहैलांनाय खोन्दोसे गेसेव दंफांखौ नो मुगैना , नायनो मोजां जोंलायनाय खोन्दोसे दंफांखौ नेनानै नों हगार हरबाय । बेदियैनो नों नागिरनाय बादि दंफांनि खोन्दया फैयाबो जानो हासिगौ । जोबनायाव बेसेबा गुवार लैथोआव रावनिबो हेफाजाब मोनयैनि थाखाय लैथो बोरि मोनयै सिगां नोंजे थैनांगोन बेयो थार । 
 बेनिखायनो लैथो बादि बे बुहुमाव बिमानि गोर्बोनिफ्राय जोनोम मोनना बिमानि गोर्बो सिंनिफ्रायनो मोनबोनाय गावनि असे थाखानाय धोरोमखौ मुगैना मालाय धोरोमनि सिं जानो थाङोब्ला नोंजे थांना थानाय समाव दिगखौ आन्दाय ना गोदाव सोराव जानांगोन । गावखौ सिनायथि होनो राहागैयै जानांगोन बेयो थार सैथो । मानसिया दा जेसेबांखि लेखा गोरों जाया मानो । जोंनि गेजेराव बिगियान प्रजुक्तिजों जेसेबांखि जौगाया मानो । गोदोनिख्रुइ दा लेखा फरायाव दावगानाय मुगायावसो खोमसि फोथायनाया बांसिन जानायखौ नुनो मोन्दों । बेनो जाबाय " डायना'नि गावजो गाव बुथारलायनाय । बुलि बाथौआनो जा , बिबार बाथौआनो जा , जों बे बर'फोरनि गेजेराव सोमजि खांनाय गाज्रि बियादखौ बोस्रांनो नाजानांगौ । धोरोमाव जिबनि जीउ सिथारनायानो महा पाप होन्दों बिदिब्ला बे मानसि माहारिखौ गसाइया जिबनि जौसिनाव मासि होना दोन्दोंब्ला , मानसिखौ मानसियानो गाज्रि खैसारिजों बुथारोब्ला बिनिख्रुइबो देरसिन मा पाप थानो हाबावगौ ? बेदि पाप हाबानि खैसारिफ्रा नामखांग्रा जानो गुरुफोरनिफ्रायनो नुजाथिदों होनना रादाब बिलाइफोरनि गेजेरजों नुनो मोन्दों । जों बेखौ फोसाबलांनो नाजालांनांगौ । जोंनि बाथौ धोरोमफोरनि गेजेराव मोखथांबादि गसाइजों रायज्लायनो मोननाय , सोरगो रायजोआव सानथामसो थाहैना गसाइखौ लोगो हमहैनाय , बहाबा बेराम सोखाहैग्रा जानागुरु खोनथाब्लानो लोब लोब थांना बांगाल जानागुरुजों बुजाहैनाय , मोसौ बखननि गायखेर लाइनाय , गोबांथार नुनो मोनबाय । थारै जोंनि धोरोमाव बेरामनि मुङै सासे बांगालजों बुजाहैनाय बेसे लाजिथाव आरो आनान गसाइजों सोरगो मोर्थों लोगो हमना रायज्लायनो मोननाया थार सैथो ना ? बेदि हाबाफारिजों बेरामफ्रा गाथारमारदों ना ? बे बादि जेखौबो जेखौबो हानहर देरजोबोब्ला गुबुना जोंनि धोरोमनि सायाव मा सानगोन आरो जोंनि धोरोमनि गेजेरावनो गुजाय जागोन । दाबो रोखायै बुंनो थाङोब्ला मुङाल बाथौ धोरोमखौ नुनो मोन्सै फुजा फोर्बो खुंनायफ्राव आलादा आलादा नुजोबमोनबाय । दाजों बैफोरखौ नोजोर होना फोसाबलायनांगौनिसो सम सौफैबाय । 
 हे जिबनि देरसिन मानबफोर जों बेखौल गोसोयाव सानलायदो– आं बहानिफ्राय फैखो द बहा थांफिन्नो ? अांनि जोबथा थांनांगोआ बहा आं मानो सानथामसोनि थाखाय आलासि महरै गोमोथाव बुहुमाव जोनोमखौ मोनखो आरो