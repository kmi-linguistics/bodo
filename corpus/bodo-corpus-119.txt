फारसेनिफ्राय फोजोबस्रांनो
 सेरजा - सिफु खाम - जथानि 
 देंखो लानानै 
 उन्दुनाय बर ' हारिखौ फोजाखांनो 
 गोमालांनाय नेरसोनखौ बोखांफिन्नो । " 
 बे बायदिनो जों रायखांनो हायो चरण नार्जारीनि ' अनारु थु सिगां' , कामाख्या ब्रह्मनि 'बनजार' , बाइदि बाइदि खन्थाइफोरा हारिखौ बोखांफिन्नायनि थुलुंगा गोनां । 
 गोजौनि सावरायनायनिफ्राय रोखा जानो हायोदि आथिखालनि बर ' खन्थाइगिरिफोरा बर'नि थाखाय गाबखांदों । आरो बे गाबखांनायनि गेजेरजोंनो माबा मोनसे मावनो गोनां बेखौ सानखांदों । बेनिखायनो हारि आरो हादरनि थाखाय मावनो थांनाय आरो खावलायनाय बाथ्राया बेरखांदों । आरोबाव आनान गसाइखौ फोथायनाय , मिथिंगानि रैरुबखौ फोरमायनाय बाखनायजाथाव गुदि सानस्रियाव एफा एनै Contribution थानाय माखासे खन्थाइफोरा गोदान रमान्टिक खन्थाइगिरिफोरनि आखायाव सोरजि जादों । बिदिन्थि बैदियै अनजुनि 'सखा खौले' , प्रदिप राजा ब्रह्मनि 'खिम दावदै' , कामेश्वर ब्रह्मनि 'गोथार' बायदि बायदि खन्थाइफोरा आथिखाल खन्थाइ लिरनायनि आदब आरो जौगाखां महरखौ फोरमायथियो । थामहिनबा जिगु जौथाइनि उननिफ्राइ बर ' खन्थाइयाव बेसादारि सानस्रि जायगा मोनदों । गमामायैनो बर ' खन्थाइयाव बे बायदि दावगाफु सानस्रिखौ लाबोनाया आथिखाल बर ' खन्थाइनि सानस्रियाव गोदान गाबजों आबिर सारफावो । 
 खन्थाइगिरि बिजय बाग्लारिया 'नों अख्रां बेसे हावार ' खन्थाइनि गेजेरजों हारिनि राव , हारिमु आरो जारिमिनारिखौ अख्रां सायाव नागिरहैदों एरै –