उनाव बिसोर थाखो हिसाबै सोरगो मोनो । बेराफारसेथिं नोरोक पुरियालायनो ओरै बादि जायगा - अरजों जोंफबनाय अरगें । खामग्लिबानो खामथारनाय नङा । साबुकजों बुग्लिनाय जागोन । बिराद दै गांगोन नाथाय फाफिफोरनो दैनि सोलाय ग्लब ग्लब गोदौनाय हागादै दौनाय जागोन । गांगानाय नङा । बेफोर बादिनो दोहोरोम सान्थौ आरो खान्थिफोराव दोरोरोमनि गुमुरखौ संदाननो रोंजेननायनिफ्रायनो खोमसि फोथायनाया दोहोरोमाव जायगा आवग्रिबोदों । बबेखानि बेयाव दोहोरोम गुरु भगवान एबा इसोरानो बुंलांनाय होन्ना दोरोरोम बिजाबाव जेबो रोखा फोरमान गैया । दा बाथ्राया जादों दोहोरोमाव थाफानाय बेफोर खोमसि फोथायनाय खान्थिफोरखौ गोथौयै बिजिरनो थाङोब्ला बेनि गेजेरजों दोहोरोम दर्शननि बागै गोथौ गियान गोयै सुबुं फोरखौ बैफोर मख'बोनाय खोमसि फोथायनाय बाथ्रा फोरजों गिहोनानै गावसोरनि दोहोरोमाव होन्नासो जों बुंनो हायो । मानोना जोंनिफ्राय दासिम थैनायनि उनाव रावबो भगवान , धर्म गुरु मानसिया फैफिननानै सोरगोआ एरैबादि नोरोगा बेबादि होन्ना बुंफैयाखै । बेयो जोंनि दोहोरोम खान्थिनि मोनसे बाथ्राल'सो मानसिनि गोसोखौ दोहोरोम दर्शननि फारसे बोना लाबोनायनि । बबेखानि खोमसि फोथायनाया दोहोरोमखौ गनायनायनि मोनसे लोरबांथिल'सो होन्ना जों बुंनो नागिरोब्लाबो दोहोरोमखान्थिखौजे मानसिनो नांगौ बेखौ रावबो नंखाय बुंनो हाया । संसाराव उजिनानै जीउ मोनसेखौ मोजाङै दैदेनलांनो आरो गावनि इयुन सिनायथिखौ समाजाव , हारियाव गायसंलांनो थाखाय जों बयबो दोहोरोम खान्थिखौ मानिनानै सोलिनांगौ जायो । मोनोना दोहोरोम खान्थियासो सुबुंनि जिउखौ गोजोन लामाजों आब्रुथियै दैदेनलाङो । मोनफा दोहोरोम खान्थिया मोनफा हारिनिनो आसारखान्थिजों गोथौ सोमोन्दो थायो । लोगोसे थाफायो बे हारिनि आंगो हारिमु । बेखायनो हारनि आंगो दोहोरोम खान्थिखौ नेवसिनानै गुबुन हारिनि दोहोरोम खान्थिखौ बजबोब्ला गाव हारिनि अांगो हारिमुखौ मुगैनाय जायो । बिदिनो हारिमुनि सिनायथिया गोमोर लाङो । जायखौ इंराजीयाव Loss of indegenry culture Loss of identity बुंनाय जायो । जों गासै सुबुं माहारियानो सासे सोरजिगिरिनिनो फिसाब्लाबो जोंहा एखुथा हारिनि एखुथा सिनायथि दं । बेखायनो जोंनि दोहोरोम खान्थिफोराबो जुदा । जों मिथिगौ दानि मुगाया बादायारि मुगा । मोनफ्रोमबो हारियानो गावबा गावनि दोहोरोमखान्थि आसार खान्थिफोरखौ गुबुन लोरबां हारिनि सायाव गोहोम खोखलैना गावसोरनि हारिनि देरहासारनायखौ गोसार होनो नाजायो । बेफोर बादि नाजानायावनो दोहोरोम खान्थि आरो समाज खान्थिफोराव गोबां सोलो महर मोन्दों । लोगोसे बेफोर सोलो फोराव गाहायै जायगा आवग्रिबोदों खोमसि फोथायनाय सानथौ । बेखायनो खोमसि फोथायनायखौ दोहोरोम बारस्लाय होनायनि मोनसे गाहाय सोलो होन्ना जों रोखायै बुंनो हायो । मोनफ्रोमबो दोहोरोमाव थानाय खोमसि फोथायनाय सानथौफोरा दोहोरोम खान्थिखौ बेले बेजे खालामना सुबुं समाजाव गावजों गाव मुगैलायनाय नासयलायनाय आबहावाया सोमजि होयो । बेखायनो दोहोरोमाव खोमसि फोथायनायखौ लाय होनाया दानि गोरों समाजनि आखु जानो नाङा । बबेखानि मोनफ्रोमबो दोहोरोममावनो गोदोनिफ्राय खोमसि फोथायनाया माखासे सार्थपर दोहोरोम गुरुफोरनि थाखाय जायगा लाबोदो बेफोरखौ जोंनि दानि गोरों समाजा फोसाबनो आवगाय बोनांसिगौ । मखनो गोनांदि गुबुन दोहोरोमफोराव थानाय बादि बर'नि गुदि बाथौ दोहोरोमावबो मिथिसयै मुगानिफ्राय लामाजों आब्रुथियै दैदेनलाङो । मोनफा दोहोरोमखान्थिया हाबसनफैनाय खोमसि फोथायनायखौ जों बयबो