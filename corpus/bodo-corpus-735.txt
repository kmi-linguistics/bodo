आसारया आसारबा ( गोरलैखौ बराइनाय , हाबा जानायखौ गनायथिनाय , सुखुयाव गंग्लायनानै थानाय , दुखुयाव गोमजोरै गसंथानाय आरो थैनायखौ आलो गोजोनै बाउहरनाय ) ; बेफोर गियानखौ उनाव फोतसे गुरुया फाहामना फोसाव बावयो । बिदिनो सुबुंनि अनजिमाया बांलांनाइखाय उनाव बाथौया बिसोरखौ दैदेन्नो सानै थान्दै हरबावयो । बे थान्दै सानैनि मुङा जादों बरमालि आरो बिष्णु । उनाव सुबुं गुफुरफोरा बरमालिखौल ' फुजिग्रा जादोंमोन । बिसोर सिब्रायखौ बावगारथारबायमोन । बेवहायनो सानसे सिवब्राया बोराबनानै बिसोरनि थानखौ गाद'बना मोसायो । बेनो सिवनि थान्दब मोसानाय । बिखौ बोरोबगाहोनो सिवब्रुइयाबो मोसानायनिफ्रायनो मोसा मुंनि थाल एबा ताला जाखाङो । सिवब्रुइनि लासै लासै मोसानाइनिफ्रायनो सोमानायनि लास्यया जाखांयो । बै साननिफ्रायनो सिवब्राइखौ बयबो गिबि मोदाय होनना खेर खेरायना लायो आरो बे जाथायनिफ्रायनो खेराय सोमजिखाङो । बै सानखालि सिवब्राइखौ गोजोनग्लायहोना खन्नायफोरखौनो खेराइ मोन्थोर , गार्जा मोन्थोर बुंनाय जायो । बेफोर गासैबोनि गुदिनिफ्राय आथिखाल बर्'फोरनि दोहोरोमनि सिबिनायनि बिथिंफोरखौ गोथौयै आरो गुवारै बेखेवसारना गिबि बिथायखौ आबुं खालामनाय जादों । बेनिफ्राय जों रोखा जानो हायोदि गिबि बिथाया गमामायैनो बर'नि दोहोरोम - खोरोम , सान्थौ , बाथौ दोहोरोमनि गुदि , बेनि गोहो , भुमखौ दानायनि देरहासार खन्थायमा । 
 गिबि बिथायनि सोदोबथि आरो राव बाहायनायनि आखा - फाखा आरो खन्थायमायाव थानाय सलन्थायखौ बिजिरनानै नायोब्ला गिबि बिथाया गांसे एपिक एबा महाकाब्य । गिबि बिथायनि आदबया ( style ) खुगाआरि दोरोंनिफ्राय लानायब्लाबो बेफोरखौ काब्य एबा खन्थायमा ( Epic ) होन्नानैनो बुंथारनांगोन । जेराव दं बर ' माहारिनि दोहोरोमनि सोर्जि सान्थौ एबा बर'नि ( Mythological thought ) गासैबो गोथौयै आरो गुवारै हाबनानै दं । 
 हिन्दुफोरनि रामायाण आरो महाभारत सल'न्थायमा एबा खन्थायमा बिजाबखौ जेरै काब्य ( Epic ) होन्ना बुंनाय जादों बिदिनो बिहुराम बर'नि " गिबि बिथाय " खन्थायमा बिजाबखौबो काब्य एबा Epic होन्नानै गनाइना लानो हायो । रोंग'साफोरा जेरै रोखोम मोनथामनि Epic एबा काब्यानि बाथ्राखौ मख'दों बाफोर फारियै ( थुनलाइयारि एपिक ) ( 2 ) थुनलाइयारिब्रोम एपिक ( 3 ) खुगायारि एपिक । जों गिबि बिथायखौ मिलटननि " पेराडाइज लष्ट " भार्जिलनि " एनिड " नि सारियाव दैखांनो हायो । थोंजोङै गिबि बिथायाव काब्यनि गासैबो आखुथायखौ फारियैनो दंजोबो होन्नानै बुंजायो । जेरै - 
 ( 1 ) खनथायमानि फारिलाइ जुरिजेन्नाय 
 ( 2 ) बेनि गाहाय आरो एखुथा आदब ; 
 ( 3 ) खन्थायनि फावयै रायफोरनाय सल'नि मावफुंनाय जाथाय
 ( 4 ) खन्थायनि रुजु - रुमु सोदोबनि बाहायनाय ; 
 ( 5 ) बर ' हारिनि आखुथायारि फोथायनायनि आखु आरो 
 ( 6 ) हारिनि दोहोरोमारि फोथायनायनि गुदि , आसार खान्थि , सान्थौ आरो सोलेर सान्थौनि गुदि बिथाजों गोरोबफ्लेनाय आखलफोरखौ आबुडै " गिबि बिथाय " आव बाहायनाय जादों होन्नानै बुंनो हायो । गिबि बिथाया बाथौ दोहोरोमनि सानस्रिनि फोरमायलु सुंथागिरि । जेराव सोरजिनि थार मोनबा गोहो थामहिनबा बेसात ( Elements ) नि बाथ्राखौ जों मोन्नो हायो । जायखौ बा सान्थौनि गिरि एबा बिगोमा होन्नानैबो बुंनाय जायों । बेफोर जाबाय अबं गसाइनि सोरजिनाय हा , दै , बार , अर आरो अख्रां । बर'फोरनि फोथायनाय मोदाय अबंग'साइ सिवबोरायखौ सुबुंनि महराव अबं गसाइ ( a visible life form of God ) होन्ना गनायोब्लाबो नुनो मोनि ( निराकार ) अबं गसाइनि महराव फोथायन लानाय जायाखै । मानोना बर'फोरनि बाथौ दोहोरोमनि गिबि मोदाय बोराय बाथौया सिगाङाव मख'बोनाय बाइदि महर गैयि , गोहो गोरासिन , मिथिसारग्रा , नुनो मोनो आरो