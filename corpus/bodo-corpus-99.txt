गाहाम दंमोन जाहैदों । हासार बह्रा हा इसे मावब्लानो जासोगारनाय , माइफ्रा थुंखा - थुंखा जेरबाफा गोदनाफा बहाबा मानसि दोबैनाय - बावखा सिबगाफा बानफा जानायमोन जाहैदों । नखरफ्रावबो मानसिफ्रा मावनो दांनो मेरला जाखुआ फालो दंमोन जाहैदों । एखर एखर परियालफ्राव बिमा - बिफा , बिदा फंबाय , बिब ' बिनानाव बिबै बिबौ , बिबथै बिमादै - 20 / 22 जन गाहाम ग्रोम ग्रोम दंमोन जाहैदों । माइफ्राबो आसु ( बांग्ला , निलाजि , बरगथिया , बानाथि ) , बाउआ , बरगथिया , माइगोलाव , पानिसालि , जोसा , माइब्रा , दामुवा , दामुवा हारांगा , दामुवा लान्था , सुल , हालदिया , कार्तिकसालि , आगसालि , लाग्रि , फुलफाख्रि , थियामुख्रि , खिस्र आरि गोबांनो दङ'मोन आरो गायोमोन । दा फैबाय गोदान मुगानि गोदान गोदान माइ आयार , जयार , थाइसुं रनजित , स'नामुस्रि , माला , रनजना । 
 आबादफोरखौ गोदो मावब्लाबो फालांगि नोजोरजों मावनाय जायामोन । माहाजोनफ्रा दाहार दिहिर हरनाय आरो न'आवजानोल ' मावनाय जायोमोन । हाथाय बाजारफ्राबो दिनैनिबादि गैयामोन । दंब्लाबो थि थि था - था थाइ थाइ गोजान गोजानावमोन । हान्था मेलानि लामाफ्राबो हाग्रा बंग्रा मोजां नङामोन । मटर गारि आरो बिदिबो गैयामोन । मोसौ गारियानोल ' दंमोन । आबाद आखाइ मुवा बेसादफोरनि दामफ्राबो दिनैनिजों रुजुनायाव नंथ्रामोन जाहैदों । माइफ्रा म'नाव बार ' आना 1 .00 (से )