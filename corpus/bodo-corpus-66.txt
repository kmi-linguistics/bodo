गपाल बड़ हाइस्कुलआव । जारौ बिमाखौबो खनले खनले गोसोखांहरदों अां । मानोना अां बिखौ थैजासिम अनबाय थागोन बिसि महरै । बेनोथ ' मोजां मोन्नाय नङाना ? सोरांबाय माथो । फुंनि सनी रिंगा जालायलांबाय अांनि सिखारनाया । नाब्लाया अांखौ फोजादों । मालिगाँवआव थानाय नाब्लानि रुमावनो थापैदों अां । जोंनि गामि खाथिनि सिकिउरिटि खामानि मावो रोड कम्पानिआव । बि . ए . थाखो उथ्रिनानै बिफोरखौनो मावसाबबायदोंसै नाब्लाया । हाबा जानायनि बाथ्राखौ सानाखै दाबो बियो । जों एखे गंसे हाइस्कुलावनो फरायनानै सानैबो मेथ्रिक आनजादखौ मोजाङैनो उथ्रिखादों । नाथाय कलेजावसो गुबुन गुबुनै फरायदों जों । फुंनि दुगैयै आंखाम जाखांनानै अां गपाल बड़ हाइस्कुलसिम थांनो चिटि बासाव गाखोबाय । दसे समनि उनाव अां गपाल बड़ हाइस्कुल मोनबाय । गोजाननिफ्राय सोरबा आइजोआ आंखौ अाखायजों माबा फाव खोन्थाहरदों । अां मोजाङै सिनायाखै । फारसेथिं इन्टारभिउनि रुमखौ हाखु - दाखु नागिरगासिनी । समआ जाथारबाय इन्टारभिउनि । 
 धन्टा मोन्थामनि उनाव आनजादआ जोब्बाय । अब्ला समआ बेलासिनि नै रिंगा जाबाय थाबैनो । गंसे रेस्टुरेन्टआव थांनानै परथा - ओंख्रि जाबाय थाबैनो । नङाब्ला बरफेटा फारसे फैनाय सिफुं ट्रेइनखौ मोन्नाय नङा । हाखु - दाखुनो चिटि बासआव गाखोना पल्टन बाजार रेल स्टेषन मोनफैबाय आं । सिफुं गाड़िया खारनायनि थामजि मिनिट सिगां स्टेषन मोन्नानै तिकेट लानानै जिरायबाय गाड़ियाव । दसे उनाव उनथिंनिफ्राय आंनि मोदोमाव सोरबा आखाय होदों । आरे रुबुंश्रीसो माथो नोंबो इन्टारभिउ होफैदों । आनजादथिलियाव आखाय दिखांहरनाया नोंनोमोनसो नङाना ? फै