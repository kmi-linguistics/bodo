बर ' थुनलाइ आफादखौ गाहायै बर'राव थुनलाइ जौगाहोनायनि बागै हाबा मावनो थाखाय दानाय जादोंमोन । रांनि आंखालनि थाखाय बेयो थुनलाइ सोरजिनाय एबा फोसावनायाव गोबां गोसो होनो हायाखैब्लाबो बोसोराव गांबानिफ्राय गांजिनि गेजेराव दिहुनबोगासिनो दङ । बे आफादआ गाहायै बर ' बिजों थामहिनबा बर ' राव सोलोंथायनि सायाव हाबा मावनो गोनां जाबोदों आरो बेनि थाखायनो माब्लाबा सरखारनि बेरेखायै सोमावसारनो गोनांबो जाबोदों । नाथाय नोजोर होनो गोनां बाथ्राया जादों बर'नि गेजेराव गावजों गाव बुथारलायनाय , सिथारलायनाय , नासयलायनायनि गेजेरजों जाबादियै गोजोन थासारिया जोबलांनो हमदों , बेफोरखौ होबथानानै गोजोन थासारि लाबोनायनि गोनांथियाव बर ' थुनलाइ आफादआ माखासे हाबाफारि आखाइयाव लानो गोनांबो जाबोदों । बेफोर हाबाफारिखौनो , लिरबिदांखौ गोलावद्राय जाजानो गिनानै मे 2005 निफ्राय जुलाइ 2010 सिमहालागैल ' सानरेब ( Diary ) बादियै लिरनो लानाय जाबाय । 16 - 05 - 05 : मिरु मावफुं आफादनि जथुम । बेवनो BTC हालामनि गेजेराव दावराव - दावसि जानायखौ सुग्लाइहोनानै माब्रै गोजोन थासारि लाबोनो हायो बेनि सायाव गुवार आरो गोथौवै सावरायनाय जायो आरो 20 - 05 - 05 खालि BTC - नि मोनब्रै जिल्लानि गेजेराव जायगा जायगा दावबायनानै जथुम्मा खुंनानै गोजोन थासारि लाबोनायाव मदद होलायनो थाखाय राइजोफोरखौ खावलायनो थिरांथा लानाय जायो । बेबादियैनो क'कराझार , सिरांनि काजलगाव , बाग्सानि मुसलपुर , उदालगुरि आरो बिजनीयाव बे हाबाफारिखौ 20 - 05 - 05 खालि मावफुंनाय जायो । 22 - 11 - 05 : बे सानखालि NDFB ( Ceasefire ) जों बिथांमोन लुगैनायबादियैनो गुवाहाटीनि बर'थुनलाइ आफादनि दालाइ मावख ' जयभद्र हागजेर भवनआ बिथांमोननि दाबि - दावा आरो बै समनि आसाम थासारिनि सायाव सावरायनाय जायो । 26 - 08 - 06 : All Boro Peace Forum आरो बर ' थुनलाइ आफादनि गेजेराव उदालगुरिनि सार्कित हाउसआव सावरायनायनि गेजेरजों NDFB ( Ceasefire ) - जों सोरखारजों सावरायनायनि खोथाजों गोजोन थासारिनि खोथा लानानै सावरायनाय जायो । 18 - 12 - 06 : All Boro Peace Forum - नि हांख्रानायाव खुंनाय बरमायाव जानाय सुबुं गौथुमाव बर ' थुनलाइ आफादनिफ्राय आफादगिरि मुस्रि ब्रजेन्द्र कुमार ब्रह्मआ बिबुंथि लाखियो , बेवहायनो बिथाङा गोजोन थासारिखौ फोथांनानै लाखिनो थाखाय राइजोफोरखौ खावलायो , बेजों लोगोसे NDFB ( ceasefire ) - जों थाबैनो सावरायनो थाखाय सरखारखौ खावलायो आरो हाथियार दैग्रा हान्जाखौ हाथेर हारिमुखौ ज़ाब गारनानै गोजोन थासारि लाबोनायाव मदद होनोबो हांख्रायो । 26 - 03 - 07 : बै सानखालि NDFB ( ceasefire ) नि मेदाघाटआव थानाय बादायाव दुखुनांथाव बुथारनाय जायो आरो बे जाथायनि उनाव BTAD नाङैनो