 ( निपेना बिमाखौ खुलुमो , निलजों हेण्डसेक लायो आरो सोदोमश्रीजों होण्डसेक लानानै रमाण्टिक नाइलाइबाइ थायो । बेसमावनो मुलुगा नसिंनिफ्राइ खारबोनानै बिफाजों बामजा फैयो । हामिं रिंखांबाइथागोन । सोदोमश्रीया लाजिनाइ मोननानै खारलांब्ला बिबाजैजों सौग्रुहां जायो आरो लाजिनाइजों ' बाजै ' होनना खाथियाव गसंना थांयो । आरतिया फिसाइ नगेनखौ सोमो नांना खुलुमनो खारबोयो ) आरतिः स्वामी ! ( खुलुमनो नागिरो ) नगेन : रथज् ( थाव सोबाइयो ) नोंहा आंखौ खुलुमनो आरो निमाहा बिनो मोन्थाइ गैया । नों निमाहा बिनांगौ आय , फंबाइ आरो बिनानावखौसो । ( आरतिया खुलुना निमाहा बियो । आरतिः स्वामी ( गाबनानै नगेनखौ खुलुमफिनो । ) नगेन : नोंखौ अां निमाहा होबाइ । नाथाइ अांहा सिलसराव आरोबाव सासे हिनजाव गदाइ हाबा लानानै दोनबोनाइ जादों । बेफोर नोंनि गाज्रि आखुनि थाखायनो । बिमा : आरोबाव नों बे हाबाखौ मानो मावबावखो फिसा , अां साबजानाइ मोनाखिसै । आरति : होमब्लाबो स्वामी , अांखौ आगोलनिबादि अन्नो दाबाव स्वामी । नगेन : अ . के . , जागोन । बेफोर गासिखौबो दोनथदो , जों दानिया गुबुन बाथ्राखौसो सावराइदिनि । माने निपेन फंबाइ , नोंलाइ सोदोमश्रीखौ फसाइबाइ ? निपेन : सार , नोंथाङा बुंनाइनिख्रुइ अां सोदोमश्रीखौ साबसिनसो मोनबाइ । हरोब्ला दानो लांनायाव दं अां सार । नगेन : ओम . . निपेन गोरोन्थि । जोंहा डिफेन्सनि मानसिफ्रा ओरैनो बदनाम दंखायो सिख्ला मोजांल नुनांगौ होमब्लानो लोगो लोगो हाबालानो गोसो जायो होन्नाइबादि । साननैसो नेनांगोन , माने हाबा गिदिर खालामनानैसो हरगोन नङाना जों ( बेण्डपार्टिनि देंखो रिंखांगोन ) . . औ ( सोदोमश्रीखौ ) हिरआ माबादि ? ( सोदोमश्रीया लाजिनानै बिबाजैजों बागथाबो ) सोदोमश्रीः ओ . . मा बुङो आदाया बाजै । आरतिः जाबाय जाबाय , मानसिनि सिगांआव बेखौनो बुंबाइ थायो , लाजिनो रोंथ्रा । नगेन : बेनिफ्राइ फंबाइनिखौ . धेइद दरखार गैयालै सेंग्रा मानसि जानानैबो अां बिनो हिनजाव नाइगिरना होफैनो । बेफेर उनाव जासिगोन नों साख्रियावल जइन जाग्रोदो । मुलुग : बिदिब्ला आंहा मादै गोदान मोनसिगोन न बाबा । आरतिः दानो नङा बाबा देनांसो । निल : अांनालाइ मासै , हिनजाव जाब्लानो जायोलै । समलेश्वर : ( नुजाफैगोन ) साबाइखर . . साबाइखर . ( आखाइ खबनानै ) खुलुमबाइ आयै । अां नोंसोरनि दिनैनि बे गोथार बुब्लियाव नुजाथि फैनानै जोबोद गोजोन्नाइ मोनदों । थोरैनो बेखौसो बुङो सुखु गोजोन्नि अनसुला देरा । नगेन : बिदिब्ला जों दिनै अनसुला देरायाव गोजोन बोथिसे ओंखाम जालाइदिनि । थां थां आरति आरो सोदोमश्री नोंसोरो सानैबो मा दं मा गैया एवखां सावखां खालामहैदो । बिमा : र फंसे बाथ्रा दं बावो , सिलसराव नगेन फिसाया सासेबाव गदाइ बिसि दोनबोनाइ खोथायालाइ नंमारगौना नङा जाखो दालाइ ? नगेन : बेखौ आरतियासो बुंगोन , नोंगौना नङा । आरतिः (मिनिनानै ) आंनि बादिब्ला नङा (गासिबो ग्लाब ग्लाब मिनियो ) । (फैसालि गोलैयो )