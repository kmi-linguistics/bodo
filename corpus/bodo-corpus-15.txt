माहारिनि सिनायथि , मोन्थाय आरो थामोनथानि बेलेन्सा बिग्रायामोनब्ला आसामनि हारिआरि समाजनि थासारिया दिनै बेबायदि जाद्रायनाय नङामोन । बै समनिफ्रायनो आसामावबो मोनसे जुथाय सिनायथि दानायनि थांखिजों फिसा फिसा हारिफोरनो जाबसिन्नाय सिनायथि होनो नाजानाय जादोंमोन । गोहो गोरा गिदिर सिनायथिनि हारिफोरा लोरबां सिनायथिनि हारिफोरखौ अन्नाय एबा जोथोन लानायनि जाय नैतिक बिबान दङ ' मोन बेखौ बावगारनानै गादबना जानो नाजादोंमोन । बेनि जाउनावनो हारिआरि सामाजनि बै बेलेन्सा बिग्रायजेन्दोंमोन । फिसा सिनायथिनि हारिफोरखौ मनग्लाबनानै गिदिर सिनायथि दानायखौ निति हिसाबै मोन्दोंमोन गोबां न्यायनि सोमावसारनाय । न्यायनि बाथ्रा बुङोब्ला न्यायनि न्याय खान्थि एबा मत्स्य न्यायनि बाथ्रा रायखांजायो । नानि न्याय खान्थिया जाबाय गिदिर नाया जेब्लाबो फिसा नाखौ जानानै थांनानै थायो । बेव फिसा नाफ्रा ज ' जानानैब्लाबो गिदिर नाखौ माब्लाबाबो जाफेरनो हाया । बिब्दिनो नैजि जौथायसिमाव हारिसमाजनि थांना थानायनि थिवरियावबो गिदिर हारिया फिसा हारिखौ मन'ग्लाबनानै थांना थानायानो मोनसे नितिमोन । नाथाय नैजिसे जौथायसिमाव बेयो गोबां सोलायफैबाय , दिनै मुलुगा बिरोंदामिन गाहाय जानै लोगो लोगो सिनायथिनि सोंलुआ बांसिन कम्पिटेन्सिनि सायाव सोनारफैबाय । बेजों लोगो लोगो न्याय खान्थियाव गोब्राबनिफ्राय गोब्राबसिन सोंलु फैबावबाय । आथिखालाव समाजाव बेलेन्सखौ लाखिनो थाखाय बै केयारिं सानस्रिखौ बांसिन गोख्रोंसिन खालामनोसो गोनां जादों । नङाब्ला सुबुंनि आरो समाजनि न्यायआ बांसिन गाज्रिसिनसो जालांनो हागौ । मानोना दिनै सार्भाइभेल अफ दि फिटेष्टनि गोदान