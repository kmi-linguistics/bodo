1 . खन्थाइ मेथाय ( Lyrics ) 2 . आरज मेथाइ ( Hymn ) 3 . दाहा खन्थाइ ( Elegy ) 4 . जंखाइनाय खन्थाइ ( Satire ) 5 . सनेत खन्थाइ ( Sonet ) 6 . अद खन्थाइ ( Ode ) ( ख ) Objective Poetry : - जाय खन्थाइआव खन्थाइगिरिआ गावनि नुथायखौ एंगारनानै फैलाव बुहुमनि जाथायनि सायाव नोजोर होयो एबा लिरो बेखौनो बेसादारि एबा मालायनि बाथ्रा लानानै रनसाइनाय खन्थाइ बुंनाय जायो । बे खन्थाइआव खन्थाइगिरिआ खन्थाइनि आयदा , जाथाय , सानस्रि , खौरां , आरो बाइदिसिना बाथ्राफोरखौ महारि सुबुं जिउ आरो बुहुमनिफ्राइ लायो । बेसादारि खन्थाइखौ गाहायाव होनाय बायदि राननो हायो । 1 . सल' गाहाय एबा बेखेवनाय खन्थाइ ( Narrative poetry ) - 2 . फावथायारि खन्थाइ ( Dramatic poetry ) 1 . सल ' गाहाइ खन्थाइ - बे रोखोमनि खन्थाइनि
खोन्दो बाहागोफोरखौ गाहायाव फोरमाइनाय बादि रान्नो हायो । ( क ) Ballad ( ख ) खन्थाइमा ( ग ) थासुला खन्थाइ ( घ ) गोसो थोलाइनाय खन्थाइ ( Metrical poem ) । बेनि अनगायैबो खन्थाइमानि आयदायाव आरोबाव मोन्नै बाहागोआव रान्ना दिन्थिनो हायो । 1 . बाराइनाय सलन्थाय ( Epic of Growth ) 2 . थुन सलन्थाइ ( Epic of Art ) 2 . फावथायारि खन्थाइ - बे खन्थाइनि बाहागोआव गाहायाव होनाय बादि मोनथाम बाहागोआव रान्नो हायो । ( क ) फावथाइ देंखो मेथाइ ( Dramatic lyric ) ( ख ) फावथाइ मन लग मेथाइ ( Dramatic monologue ) ( ग ) फावथाइ बिबुंथाय मेथाइ ( Dramatic Soliloquy ) । गोजौआव बिजिरना दिन्थिनाय खन्थाइ बाहागोफोरनि अलगायैबो खन्थाइखौ आरोबाव मोन्नैसो फिसा - फिसा रान्नानै दिन्थिबावनो हायो । नाथाय खन्थाइगिरि आरो बिजिरगिरिफोरा मखनाय बादि बाहागोफोरखौ बांसिनै फोरमाइथिनायखौ जों नुनो मोनो , बेखायनो खन्थाइनि गुबै बाहागोफोरखौ गोजौआव बिजिरना दिन्थिनाय बादियैनो मखना होनाय जाबोबाय । खन्थाइनि सोमोन्दै गोदान - गोदानै गोबां बिजिरगिरि आरो लिरगिरिफोरा गावनि खन्थाइफोरखौ होबोदोंब्लाबो गुबैयै सोनाबारि खन्थाइ बिजिरगिरिफोरनि खन्थाइनि बुंफोरथि आरो बिजिरनायनि सोमोन्दैसो सावराइनायखौ जों नुनो मोनो । हेफाजाब लानाय बिजाबफोर - 1 . साहित्य बिसार - राम मल ठाकुरिया । 2 . थुनलाइबिजिरनाय -गुणेस्वर मोसाहारी ।