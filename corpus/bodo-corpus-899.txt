मोब्लिब साथि , बेटारि सार्जिं , सि . डि , टेफ रेकर्डार आरि दामजुफोरखौ सालायनो सानारि दाजेम सलारखौ गुवारै बाहायनो लादोंसै । बे बिथिंखौ नायहरोब्ला ब्रह्म धोरोमखौ गोनोखोआरि सानथौजों बिथागोनां धोरोम आरो दिनैनि गोनोखोआ ब्रह्म ( सान ) खौ बिथा खालामनानैसो आवगायलांनो , गोनोखोआरिफोरा बायदि बायदि दिहुनथाय ( Invent ) फोरखौ दिहुननो थुलुंगा ( फुंखा ) मोन्दों होननानै बुंजायो । अर ( ब्रह्म ) आनो जाबाय गासैबो धोरोमनि गुदि । थारैनो , ब्रह्म नङाब्ला रावनिबो धोरोम सिबिनाया जाफुङाखै बुंजायो । मानोना अरनि गोजोरजोंनो जोंनि धोरोम सिबिनो लानाय आलारि साथि , धुप , धुणा आरिखौ फोजोंनो एबा सावनो अर एबा ब्रह्मनि हेफाजाब लायाब्ला जाया । अरआनो जोंनि दिनैनि मुलुगखौ साग्लोबनानै दङ । अर नङाब्ला जों खोमसियाव जेबो जिरादखौ नुनो मोना । अरआनो सोरां आरो सोरां बादिनो जोंनि जिउमायाव , जोंनि गोसोआव गियाना जाबाय जोंनि गोसोनि खोमसिखौ होखारग्रा । ओंखायनो जोंनि गेजेराव गोजोन , खौसेथि , अनलायनाय आरो जौगानायखौ लाबोनो जोंनो नांगौ गियाननि सोरां ।