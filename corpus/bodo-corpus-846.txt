गियानखौ , फोथायनायखौ बादामालीजों खोबथे जानाय फोथायखेबसनि नेर्शोन , अलसिया गोसो बानाय मुथुरनाय , आखुथाय गैयै , लाजिनो रोङै रोखमसे बानबुंथाय सुबं । फोथांसालिया थुंगेनाय बुद्धि , थगायसुला , फोलागिरिफोरनि मोखाङा गियानि - गुनिफोरनि सिगाङाव सोमखे मायाल नुनो मोनो - अन्थाय जिगाबनि मुसुखाया मोक्थाङै बिमा - बिफा गियानि - गुनि सुबुं , धोरोमगुरुफोरखौ गोसोजों दिन्थिनाया नेहाद गियानि नेर्शोन । गियानि - गुनि फारखौ जंखायनाय अज्ञान सुबुंफोरनि गोर्बोनि मिनिग्लाबनाय जोखां होनाय सुबुं समाजनि सैथौ बेरेखा दिन्थिनाय रोखोमसे जुनादनि आखु ! जाय जिरादफोरनि गुबै महर गैया महर गैयै सुबुं समाजनि जौगायै , गोजोन बुब्लिनि जेबो मोजां नेर्शोन फैया । बे बे रोखोमै ध्यान खालामनानै मा मोन्नो ? योग - तपस्या खालामब्लाबो समाजा जेबो गोगो फिथाय मोन्नाय नंङागोन ? मानोना बेवहाय गियान बोहैथि दाहार गैया ! महर गैयै जिराद मुसुखा सानश्रीया रोखोमसे अधमनि बिदिन्था । नुजानाय गुणगोनां महरै जोंमा मुसुखा ब्रह्मआ सोर सैथो , बेसो सैथो ब्रह्म धर्म । 
 मुलुगाव गुबुन गुबुन धोरोम दङ । बेफोर माब्लाबो सैथो धोरोम जानो हाया ! ब्रह्म सैथौ मुलुगा नङाखाय । 
 मुसुखा खुलुमनाय , सिबिनाय अधोरोम सुबुंफोरनि सिबिनाय । फोथायखेबस गोसोनि सुबुं । ऋषि - मुनि , गियानि - गुनि , गुरुफोरनि सुबुरुण , बोसोन होनाय गियान रावनि उल्था , फाथांसालिया गोसोजा अगियानै सुबुङा गेजेराव थुुनज्लायनाय खामानि । 
 फार्सेथिं मुसुखा सिबिनाय थगायसुला , फाथांसालिया फोरनि लाजिनो रोडै आखु दिन्थिनाय ! सोदोमस्री गायै फोरनि सिमांफाग्ला ! बेजों जोगानाय सुबुं समाजखौ थगायनाय सोबखनानै सिलिखार खालामनाय ! सैथौ धोरोमनि रावखौ फोलानानै अधर्मखौ दिन्थिनाय । फिथाय रोखोमै गुबुन गुबुन मुसुखा महर दिन्थिनानै सुबुंनि खाफालनि आन्जाद नायनाय । गोसोनि गोगो ज्ञानखौ सोलायस्लानानै गोबां रां खरसा लोब आरो गाज्रि - आखु फारसे लामा दिन्थिनाय सुबुं समाजखौ बाग्रीखबाव खोख्लैनानै दोन्दों । 
 ब्रह्म धोरोम दिहुनगिरि , गिबि फोसावगिरि ' गुरुदेव ' कालिचरण ब्रह्मया परमहंस शिबनारायण स्वोमीनि बोसोन आरो रावखौनो बर' समाजआव फोसोवफिन्दोमोन ! सिगांगौमानि बर हारि - माहारि , बर समाजाव सिबिनाय खुलुमनाय हुदाया ' ब्रह्मधोरोमजों रोखीमसे ' गोरोबदों ! 
उँ शान्ति ! शान्ति ! शान्ति !