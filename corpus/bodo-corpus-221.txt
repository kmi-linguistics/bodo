होन्ना गनायथि होबोआखै । बेखायनो गथ - गथाय , बिमा - बिफा लोगोसे जिरायना जौ लोंलायो । बेनि अनगायैबो बर'फोरनि मोनफ्रोमबो हाबाफारिफोराव जौ नङाब्ला जाया । हाबा खेराइनिफ्राय लानानै सावरि बादालिसिम । बेनिखायनो जौ लोंनानै बिखा फोजौखांग्रा गोबाङानो बुंनो नागिरो जौआ बर'नि हारिमु । 
 समजों लोगोसे हारिमुआ सोलायो एबा सोलायना लानो गोनां जायो जुदि बियो मुगाजों खाब जायाब्ला , गोनोखोआरि नङाब्ला । जेरै बर'नि सालगान्दैजों दानाय - लुनाय , गाहेन उवालजों माइ सौनाया जोंनि गुबै हारिमु नाथाय जों गोनोखोजों खाब जाहोनो हायैखाय जोंनि हारिमुखौ खोमाना लानो थांगासिनो । बे बेलायाव जौआलाय मा रोखोमनि बर'फोरनि हारिमु जानो हाथावगौ ? गेलानसे जौ लोंनानै सोरबा मोजां देहानि बिगोमा जानो हादोंना ना जौ फालांगि खालामना बर'फोरा रांनि बिगोमा जानो हादों ? जायाखै । जादोंब्ला - नखराव , समाजाव दावराव - दावसि , बुलाय - सोलाय , बेले - बेजे सोरजिदों । नोरजिया देहा सोरजिदों साननो हनो रोङै अमा खर'नि मेलेम सोरजिदों । अलसिया मानसि सोरजिदों । समाजाव जानाङै जाथायखौ बांहोदों । 
 बबेबा जिरादखौ जोंनि हारिमु होन्ना गोबाथाबना लाबाय थानाया माब्लाबाबो बानगोनां खोथा जानो हाया जदि बियो सुबुंनि खहा , हारिनि खहा खालामोब्ला । बेखायनो समजों लोगोसे मुगाजों खाब जाहोनो सुबुङा सोलायनो रोंनांगौ एबा सोलायनो गोनां जायो । गाज्रिखौ गारना मोजांखौ आजावो । नाथाय बर'फोरनि बेलायाव बिदि जेबो मोजां गुण नुवाखै । गुबुनफोरा बर'नि माखासे मोजां गुण एबा हारिमुखौ लांदों नाथाय बर'फोरा गावनि मोजां गुणखौ गारना गुबुननि गाज्रिखौ नाजावदों आरो