 ( बर हारिनि थाखाय मिथिनो गोनां बुजिनो गोनां बर ' हारिनि फोसाव बिलाइ लाइजामाव लिरनाय जादों जे श्रीमति बिमाया मालति बतिखौ आखाय मुथियाव लादों । आखाइ मुतियाव लानानै बिखायाव गोबानानै मालतिनि गोसो गोरबो देहा जिउ सोलेरखौ जामिन लानानै मन'ज सक्र'आव हाबनामनै बिनि खुगाजों फोरमायनानै होनाय जादों । बिनि फोरमायनानै होनाय खोथाखौ लिरनाय जादों सुबल चन्द्र खेरकातारी । बिमा श्रीमति आखाइस्रि बिमानि बोसोनखौ गनायनानै मालतिनि खुगाजों फोरमायनाय राव खौरांखौ फोसावनाय जानोसै दिपाली खेरकतारी । ) मोनसे हारि जानोब्ला धोरोमखान्थि , समाजखान्थि आरो राजखान्थिनि गोनांथि जायो । बर ' माहारियाव बेयो रोखायै फोरमान दङ । नख'रनि खेराइ पुजाया जाबाय धोरोम खान्थिनि थाखाय । रायजोनि खेराइ पुजाया जाबाय समाज खान्थिनि थाखाय । आरो पाहार पर्बतआव थांनानै खेराइ होनायानो जाबाय राजखान्थिनि थाखाय । आखाइस्रि बिमानि बोसोनजों नै बे नारि सति मालति बतियाबो नख'राव बोसोरथाम रायजो राजानि थान गोथार सालियाव बोसोरथाम आरो पाहार पर्बतआव थांनानै खेराइ हैनांदों । जेरै - राजखान्थिनि थाखाय खेराइ पुजा हैनायनि बोसोन राव खौरांफोरखौ गाहायाव दैखांना होनाय जाबाय । जोंहा बर ' हारिया गोदो गदाय आदि गुदि पिता - माता तिनि तिन आमोल जुगाव बर ' हारिया गुबै धोरोम बोराइ बाथौ दं होन्ना बुंदों । बोराइ बाथौ दंमोन