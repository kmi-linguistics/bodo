आखा - फाखा , समाइश्रि सिख्ला म'हिनी बसुमतारी । बिथाङा ग'साइगाव भावरागुरि बिन्नाकाटानि समाइना सिख्ला आरो हारिमु सिबियारि बर ' आइजो । हारिमु आफाद , असम गण नाटकनि बाइदि हाबाफारियाव बिष्णु राभानि खाथियाव साफिनायनि आरो मोसानो सोलोंनायनि खाबु मोन्दोंमोन । राइजोया राभाखौ खावलायनायसै राइजीनि बाउथाइखौ बे आफादावनो आजावनांगौ । रायजोनि खावलायनायखौ रैखा खालामना राभाया आफादथिलियावनो म'हिनीखौ बिसि महरै आजावनायसै । बै आफादयाव टंलानि एम . एल . ए . हीरालाल पाट'वारीबो दंमोन । पाटवारीया हौवा गोदान हिनजाव गोदाननो जिगाथथिं दान होनायसै । अखानायै राभाया गावनि न'आव थाङालासे दीधेलीनि रति सरगियारीनि न'आव थाङो । सरगियारीनि न'आव महिनिखौ दोन्नानै तेजपुराव थाङो । मानोना तेजपुराव बिथांनि सिगांनि बिसि कनक दं । कनक मेधिजों रायलायना राभाया म'हिनिखौ तेजपुरसिम लाना थांनो रति सरगियारिनो खौरां होयो । सरगियारिया महिनिखौ लाना थांनानै राभानि तेजपुरनि न'आव दोन्ना फेयो । 
 नाथाय बेनि उनाव महिनि बसुमतारी आरो कनक मेधीनि गेजेराव नांलायनाय जुरिजेनो । कमरेड जीवन कलितायाबो कनकनि जानानै बाथ्रा बुंनो हमो । जेब्ला म'हिनीया राभानि न'निफ्राय क'क्राझारसिम थाङो बै खालि मदन मेधया रेलगारियाव महनीखौ लोगो मोनो । कलिताया न'नि खौरां सोंनायाव रागाजों राभाखौ बांसावनो हमो । बिथाङा बुंनायसैदि बिष्णु राभा बायदि मानसिनि न'आव जिउ थासान्दि आरो फैफिनलिया । कलिताया बरपेटा रोडयाव आरो महिनीया कक्राझारयाव थांनायसै । कक्राझाराव सानथामसो थानानै म'हिनीया मुसलपुराव थांना