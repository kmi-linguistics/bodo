दासिमबो सिबिगासिनो दं । बर ' माहारीनि ईशोर सिबिनाय ओंथिनि सायाव बिथां सानसुमैफ्रा दासिमहालागाय खौसे जानो हायाखै । बड़ माहारीनि ईशोरखौ सिबिनाय हुदा आरो खान्थिफोरखौ बिजिरना नाइब्ला बुंजायोदि बिनि सिंयाव गोथौ सानगोथौनि बाथ्रा हाबना दङ । थौले गोसोजों सानना नायब्ला बिनि गुबै ओंथिखौ हमनो हानांगौया गोब्राब । बाथौ धोरोमखौ बड़नि गुदि धोरोम होन्ना बुंब्ला गोरोन्थि थानाङा । बिनि सिगां बड़ सुबुंफ्रा मा धोरोम दंमोन बेखौ बुंस'हाया । बाथौयानो बड़नि सान्थौ एबा Philosophy बाथौखौ मोजोयैनो बिजिरना नाइयोब्ला नुनो मोनो - व्यावहाय बा तत्वनि बाथ्रा हाबना दङ । बड़नि रावयै बेखौनो बुंदों जेरै - " थाइगिरनि खङ खङबा , सिजौनि सिरा - सिरिबा , सिफुंनि गुदुङा दुंबा , बाथौनि बान्दोया बान्दोबा , बड़ ' बोरायनि रावया फंबा " बड़ समाजावबो मोनबा फालिनां आसारखान्थि दङ जेरै - 1 ) आगोराबद , ( 2 ) फस्लतबाद , ( 3 ) दावखिबाद ( 4 ) खौलोबोत बाद , आरो ( 5 ) खावयाली बाद । बे मोनबा खान्थिखौ मनिना बड़'या गोदो गोदायनिफ्रायनो ग्रें ग्रें राइजो जाबोदों । बाथौखौनो ' शिबोराय' - 'श्रि बोराय'– ' शिब्राय ' एबा ' जीउ बोराय' - 'जीब्राय होन्ना बुङो । आनान गसाइ बिनान गसाइ , अबंलावरीया हारसिङै रावजोंबो नुजाथिया जासे थानो बाना मुनुसु मायानि मोदोम , महर मोखां