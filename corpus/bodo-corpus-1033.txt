सोरजिनि मोनबा गोहोनि बिगोमा एबा सोरजिगिरिखौ जाइफोर सुबुङा इसोरनि नेर्सोन " सिजौ " दम्फांनि हेफाजाबै सोरजिगिरिखौ सिबियो बिसोरनो बाथौआरि एबा सिजौारि । मोनबा गोहोनि बिगोमाखायनो " बा - राजा " ( सान , अख्रां , बार , हा , दै ) बुङो । बेनि अनगायैबो गुबुन गुबुन थाइलालि होनानै गाबज्रियो । बाथौ दोहोरोमा खालि बड़'फोरनावल ' फुजिया मुलुगनि गुबुन माहारियाबो गुबुन गुबुन बियाबाव गुबुन गुबुन मुं होनानै सिजौनि गेजेरजों सासे सोरजिगिरि आफा बोराइ बाथौखौनो सुंग्रियो । जायगा लायै जायगा आसारखान्थिफोरा एफा - एनै फारागब्लाबो हासार गुमुरा एखेयानो । साना जेरै नंगुैबै सैथो , बाथौयाबोदि मोनसे आबुं दोहोरोम बेबो सान बाइदिनो सैथो । बे दोहोरोमा गोथार ओंथि आबुं , गोथौ सानथौ गोनां आरो राफोद आसारखान्थि गोनां बेयो अराइथार । बे दोहोरोमजों नंगुबै गोजोन आरो फोन मोन्नायनि दाजाबथाय लामा दं । बाथौ दोहोरोमनि साथा , बड़ सोदोमस्रिनि गोहोमा चीना , बेबिलियन , इजिप्तनि सोदोमस्रियाव नुजानाय फोरमान फोरनि फ्राय आन्दाज खालाम हास'हैया बेसेबां गोजाम जाथावगौ बे दोहोरोमा । फार्सेथिं मुलुगाव सुबुं सोरजिजेन्नायनिफ्राय बाथौ दोहोरोमाबो जोनोम मोनफादों बुङोब्ला गोरोन्थि जानाय नङा । मानोना इसोरनि थान्दै महरै मिथा फुरियाव दैथाय हरजानाय गिबि सुबुं