आसारखौ नोजोरबोब्ला मोजाङै सानखांब्ला आर्य समाजनि , हिन्दु समाजनि गोहमखौ स्रा बेरखांनाय नुमारनो मोनो । पुजा सालियाव मुर्थि साजायनाय , एवखांनाय सावखांनायनि मेथाय दखान - फाहार , सना - आसाननि फालांगिरि , सेंग्रा - सिख्लाफोरनि सिमा गोयै - रंजानाय - बाजानाय , बेरायनायफोरा अर्य समाजारि दोहोरोमनिसो सावगारि । नाथाय दिनै बेफोर आखुथाया बर ' समाजाव गुवारैनो साग्लोबनो हमबाय । उदां फोथाराव मोसौ फालोफोरा जेरै उदाङै गोसोबादि गांसो जायो - रंजा खुसियै उदां - उदां उदांश्रीया बेव दं । थिक बिब्दिनो उदांश्रीखौ लुबैग्रा , लुबैसुला सुबुंफोरालाय मानो लुबैया जानो ? मालाय हारिया पुजाबो होयो , सिबियो , रांबो खामायो । नाथाइ बर'फोरा आद्दा मारिनाय , फैसा सारनोसो पुजासालियाव थाङो । फैयो । गोदो - गोदाय बर'फोरानो बै समनिफ्राय दिनैसिमबो गावबा गाव नखराव बिमा - माइनावखौ रायजो - राजाफोरा ज' खौसेयै सिबिबोगासिनो दं । माइनाव बिमाखौ सिबिनाय आसार हिसाबै बाइदि रोखोमनि बर ' समाजाव सिबिबोनायखौ नुनो मोनो । जेरै - गारजासालिआव , खेराइसालियाव , बाथौ सालियाव नुबोनाय सानजा साहा ख'नाथिं आसन एबा बिथायाव माइनाव बुरै , माइनाव बोराइनि माइनाव बिथा जायगायाव बाथौ सुबुंफोरा बिनि अांगो अन्नाय , बोर - बानसानि थाखाय सिबियो । बे नङाब्ला मोनजा रोङा । बिनिखायनो धन जों दनसे - दनसे माइ - माइरं , गय जरा , फाथै जरा बाउनानै लाइजौआव आलारि बाथि फोजोंनानै सिबियो - खुलुमो गारजा पुजायाव , बेरखाङो ( लक्षी गारजा ) बिनिफ्राय - गाजा - गोमजायै खाम - सिफुं , जथा दामनानै जयै जै होनानै - आसु माइनावनि जै - माइसालि माइनावनि जै - बिमा माइनावनि जै - होन्नानै मोसा मोसा माइनाव थिसनो / दिखाङो / बुरखाङो । नख'रनि लांगोनायाव थालिर बिफां गायना लांगिरिखौ आथिं सुनानै गाव गावनि नखरनि इसिं ख'नायाव बाख्रियाव थिसनहैयो / सोहैयो खेराइनाय फोर्बोआव सोरांसि - सोरांसि खेराइ जोबखांना माइनाव थिसोन्नाय , माइनाव बरायनाय फोरखौ खेराइसालियाव नुसारनो मोनो । बेफोर आसारखौ बांसिनै बर ' बाथौ दोहोरोमनि बर ' फोरनावल ' नुनो मोनो आरो ब्रह्म दोहोरोम बर'फोरनावल ' नुनो मोनो । बेनि अनगायै गुबुन रावबो दोहोरोमनि आसाराव नुनो मोना । माइमा एबा माइसालि माइ मोन्नाय समाव बोथोराव माइखौ हानायनि , दैखांनायनि सिगां सिगां आगलायनाय / माइनाव लाइनाय / लक्षी लाइनाय नेम खान्थिया बर'फोरनाव दाबो दं । दुगैयै - लोबै गोदान - गोथार जि गान्नानै खानाय फिथर खेंफ्रुनानै , ल'थायाव दै गोथार लानानै आखायाव खासि गंसे , लाइजौ लाइ लानानै -नखरनि हामाहानिफाय मTइ गोमोनखौ बिमा