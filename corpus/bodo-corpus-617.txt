बेसेबा गोबावनि बाथ्रा । जौसे बोसोरनि सिगां महरपुर गामिनि थागिबि सुबुंजों लोगोसे साखाथि - फाखाथि थानाय गामि फोरा जादों पाताकाता , मौदुबि , निमाइपुर , बेगापारा , राङागरा , दिनदांपारा आरो सापमारि गामि । बिनि सोमोन्दै गोसोआव थानाय बाथ्रा फोरखौनो फोरमायनो सानदों । 
 गोदो गोदायनि दिनाव बे ओनसोलनि गामि फोराव लेखा गोरों मानसि गैयामोन । गामिनि मानसिफ्रा हाग्रा सिफायनानै आबाद मावनानै राइजो जादोंमोन । हाबाहुखा , मावनाय दांनाय , गायनाय - फुनायाव बयबो हेफाजाब होयोमोन । सावरि बादालि जि जि खामानि हौवा - हिनजाव बयबो हेफाजाब खालामलायो मोन । रावजोंबो रावखौबो गाज्रि आखुजों बाहायामोन । बोसोरे बोसोर धोरोमनि फोरबोआव हौवा - हिनजाव , गथ' - गथाय बयबो ज'ज ' फालियोमोन । बे जायगानि गामिफोरनि मानसिफ़ा - बाथौ धोरोम , ब्रह्म धोरोम सिबियोमोन । बे समाव बाथौ धोरोम आरो ब्रह्म धोरोमनि दौरि , बामुन , पुरहित गैयामोन । थेवबो गामिनि जाम्बा जाम्बिनि गेजेरनिफ्रायनो सासे मानसिखौ सायखनानै घोरोमनि खामानिखौ मावहोयोमोन । बै समाव सोनाब बेगापारा गामिनि रुंसारि बाबुराम मसाहारियानो बाथौ धोरोमनि गुरु एबा गाहेलामोन । बे समाव गामिफ्राव लेखा - फोरा फरायनोबो फरायसालि गैयामोन । गामिनि मानसिफोरनि एसे रोंनाय मानसिखौ फरायसालि गायसननानै फोरों होदोंमोन । बे समनिफ्रायनो गामिनि गथ'गथायफोरा साफा सानै फरायसालियाव फरायनो एसे गोरों जादोंमोन । बेसेबा गोबावनि उनावसो सरकारा गामिफ्राव एल . पि . स्कुल गायसननानै शिक्षानि लामाखौ नुहोदोंमोन । बर ' गामिफ्राव दिनैनि बादि खेराय हाबा - हुखा खुंनाय गैयामोन । बिनिखायनो बर'फ्रा गुबुन हारिनि पुजा नायनो आरो जानो थाङोमोन । बे समनि बर ' सेंग्रा - सिख्ला गथ' - गथाय बर ' मानसिफ्रा गुबुन हारि एबा हार्सा रावखौ राइनो आरो बुजिनो रोङामोन । हार्सा मानसिफोरनि खुंनाय पुजा उतसवफ्राव बर ' मानसिफ्रा थांनानै खैफोद जायो आरो गाज्रि आखलाव खोख्लै जायोमोन । बे समाव हार्साफ्रा लेखा - फरा रोङै बर'फोरखौ अनागार अत्यासार खालामनानै मानसि नङैबादि बाहायदोंमोन । बेपारनि नामाव बर'फोरनि धोन सम्पति आरो रांखावरि सुसिना लांदोंमोन ।