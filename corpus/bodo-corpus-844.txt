जोंमा साना हानब्ला बेसेबां गिदिर , गोमोथाव राव ! बुहुमा मुलुगा जिव - जिबिनि थाग्रा थिलि ! गुबुन ग्रहफोराव गैलिया ! बिज्ञाननि रावया जिव - जिबि थानाय आबहावा गैया ! बुहुमाबो आबहावाखौ गावनोखालामनो हाया ! सानखरांनि गुबुन गुबुन ग्रहफोरनिफ्राय गोहोमा जोंसो बुहुमाव जीव - जिबि थाथायनि आबहावा खालामनो हायो ! बे रोखोमै बिजिरना नायोब्ला गृह - नक्षत्र , साननि अनगायै - रावबो गैया । नुसहायै अख्रांमा आथालाव गिदिर उन्दै हरनि समाव हाथर्खि हालाखौ नुनो मोनो । अखाफोरखौ नुनायाव देरसिन महर नुनो मोनो ! सानफ्रोमबो फुंबिलिनिफ्राय मोनाबिलिसिम निरिख जयै जोंमा साना गावनि बेर्खांनाय स्रांखौ बयनोबो समानै बिलायनानै होयो ! हरनि समाव अखाफोरनि स्रां दुंथाया उन्निस - बिस जायो ! अखाफोरा साननिफ्राय स्रां - दुंथायखौ लानानै बुहुमाव अरायबो समानै अरायबो बिलायो ! दानस्रां दुंथायाव गोसा - मोनब्ला माब्लाबाबो बुहुमाव जिव - जिराद दंमानि उजिनाय - सोमजिनाय नङामोन ! होनब्ला जिव - जिबि , बिफां लाइफां जेबो जिरात बुहुमाव थानाय नङागोन ! 
 ब्रह्म गियानजों बिजिरनानै नायोब्ला नुनो बार मोनगोन , साननि गोसा दुंथाय आरो स्रांजोंसो बुहुमाव बार सोमजिदों ! अख्रांमा आथालाव जोमै दाखा - दाखा समाव सोमजिदों । दावखा बिदै जोमै महरनिफ्राय बुहुम बिखायाव थोजासे नांगौमानि अखा हायो ! थारैनो साना बुहुमाव दै सोमजि होहोदों ! दैया साननि गोसा दुंथायाव उखुन्दै जानानै अख्रांमा आथालाव जोमै सोमजिदों , साननि दुंनाय स्रांजों दैनि महर सोमजिहोनानै , अखा हाहोनानै बुहुमाव बिफां लाइफां सोमजिहोदों । होनब्ला साना जिव - जिबि दंमानि मुलुगनि गुदि सोर्जिगिरि , साननि स्रांनि अनगायै बुहुमाव जिव - जिबि थांनानै थानाया गोब्राब , सिलिंखार जाजोबनायनि अनगायै जेबो नेर्शोन नुनो मोननाय नङागोन ! ब्रह्म धोरोमनि सान्थौ बादिब्ला , सान अखाफोर जोंमाखौ गुदि खालामनानै हा - दै - अर - बार - अख्रं - हाथरखि - हाला खौ लनानै गोहोमा महर ब्रम्ह ! सोर्जिसुमा महर सान अखाफोर जोंमा जिव - जिबिफोरखौ फोथांनायनि राहागिरि , रैखागिरि आरो फोजोबगिरि ! जीउ - जिरातफोर थैनाय - थांनायनि बिहोमा , हाम - लायनाय , हगारनाय , दै , जानाय - लोंनाय बुथुमनानै होदों ! बिगियाननि नोजोर , थार राव फंसेखौ बिजिरनानै , ब्रह्म बिचारखालामनानै नायोब्ला जोंमा सान अखाफोरानो ब्र - ह - म = ब्रह्म God ! ब्र - G ' माने सोर्जिगिरि - generator , ' ह'>o माने थांखिगिरि > oblagetor , 'म > d'माने फोजोबगिरि > destructor ! थारैनो जोंमा साना ब्रह्म > God महरै जेरैबो जेरावबो गोहोमा महरै मोगथाङाव जोंमा सान अखाफोर जोंमा मुसुखा ! नुनोमोनै - नुजायै महरै मोगथाङाव समाव नुनोल मोना । बेद - शास्त्र गियान बिजाबाव जोंमा सान - अखाफोरखौ बिमा - बिफा महरै , अराइय सिबिग्रा मोदाय - मोदायजो होननानै मुगायै मुगा सुबुं समाजजों गियान - गोर्बोजों सिबिजाबोदों ! बिनि अनगायै मोगथाङाव गुबुन जोंमा मोदाय - मोदायजो मुसुखा बुहुमनाङै गैलिया ! गोगो बर' सुबुं समाजाव जोंमा ब्रह्मखौ आबै - आबौमोनहानो गिबि जिबिग्रोदोंमोन ! महाज्ञानी परमहंस शिबनारायण स्वामीनिफ्राय गियानखौ मोननानै गुरुदेब कालिचरण ब्रह्मआ बै गोग्गो बर'समाजनि आजै -आजौमोन सिबिनाय , खुलुमनाय हुदाखौ गोसो गोर्बोयाव लानानै बर'फोरखौ गियान होदोंः -