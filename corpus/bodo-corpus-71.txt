आथिखाल आनजादनि खान्थिया , नाम्बारनि स्केल - 0 - 100 जों सोमोन्दो । बियाव पास जानाय जायैया हाबखाना दङो । 30 एबा 33 नाम्बार मोनब्ला पास आरो बिनि खम मोनब्ला फेल जानाय । फरायसाफ्रा जायखि जाया बे नाम्बारखौ मोन्नो नांगोन । बे स्केला फरायसाया आनजादाव मोन्नाय नाम्बरनि बिथिङै फरायसाफोरखौ गोबां थाखोआव रान्ना होयो । बियाव आनजाद होग्राफोरनि Evaluation खौ नायबिजिरनो राहा गैया । नाथाइ Evaluation नि सोदोबथि फेलाउ । बियो आनजाद होग्रानि मावफुंनायाव सानखोयारि Quantitative आरो गुन गोनां ( Qualitative ) मोन्नैनि उथ्रिसारनायखौ फोरमायना होयो । सानखोयारि फोरमायथिनायाव गोजौआव बुंबोनाय स्केलनि सायाव आनजाद होग्राफोरनो नाम्बार होनाय जायो । गुन गोनां फोरमायथियाव फरायसाया सिगांनि आनजाद नाम्बार मोन्नायजों रुजुनानै बिजिरनाय जायो । फरायसाया सिगांनिख्रुइ दावगानो हादों ना गाहायसिनाव थांदों , थाखोयाव फरायसाया मासि दं नामा बिनि फोरमायनाय थायो । फरायसाया थियै सोंलुफोरनि थि फिन्नो हादोंना हायाखै , फरायसानि सुबुंथायारिया दावगादोंना दावगायाखै बिनि गुमुरखौ evaluation निफ्राय मोन्नो हायो । बिनिखाय सोलोंथाइनि थांखिखौ सिगाङाव होन्नानै सासेनि उथ्रिनाय उथ्रियैनि थार बिजिरनायखौ दैखांनाय जायो । Evaluation नि गुबै आखुथाया