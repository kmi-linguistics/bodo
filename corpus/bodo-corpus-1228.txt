अां थिरांथा लायो । बेवनो बेसेबा गेदेर गोरोन्थि जालांबाय । [ बे समावनो सिखिरिया आइलि जाइलि हाब्बोयो आरो गाबांसिन बुङो ] सिखिरि : जाउलिया नों आंखौ बिदिसो नागारलांबाय . . . ! आफा ! नोंसोर आंनि थाखाय मेलेम फुदुंनो नाङा आफा । जाउलियानि बे दुखु गोनां खौरांखौ मिथिनो थाखायसो एसेबां दिन नेना दंमोन अां । आफा ! मोनसे राइजोनि थाखाय हिंसा खालामना सासे गेदेर जोहोलावखौ इनाइ - बानाइ बुथार होबाय नों । नोंनि बे हादरआ बेसे गोबाव थागोन आफा ? बे हादराव नोंनि फिसा फिसौआ सानबैसे आलो गोजोनै राइजो मोनजागोन ? थानाय नङा , थानाय नङा आफा बे हादस्आ । सानसे बेलासे नोंनि फोलेरआ बे हादरखौनो लाखिनो हानाय नङा । आफा ! आंखौ नोंसोर हाजो थिखिनिआव हान्जा - हान्जा सान्थ्रि बेंहोना सानहर नेनो गोनां गैला । आफा , दिनैनिफ्राइ नोंसोर मेगन मोदै जानांला । आं थांनोसै । रावखौबो अां दुखु जाल्लायाव खोख्लैया । अां फाफि , आं सुनि । सासे सुनिआ जोबस्रांगोन बे नखराव गोजोन फैगोन । बे नख'राव गोजोन फैब्ला हायेन राइजोआव गोजोन फैगोन । अां थांनोसै ( गोख्रै हाबलाङो ) बेमाफारिया : सिखिरि ! नों बबाव थांनो ? दावखा , सिखिरिखौ हमथा । गोख्रै थां [ नायस'हैयो ] दावखा : रथ ' सिखिरि नों बबाव थांनो ? [ गोख्रै हाबलाडों ] देवबारि : [ नायस'हरो आरो बुडो ] ह'नै दोर दोर खारलांथारबाय । [ बोदोर बाउलि जायो ] सोर हमथाबावनो ? थैनो होन्ना बिखा बोरनाय मानसिखौ । सोर हमथा हाबावनो ? सिखिरि ! आंनि गोर्बोनि फिसा सिखिरि । नों बेखौनो बोर सादिबाय थादोंमोन फिसा ? अांखौ हार्सि गोदाव सोराव गारना बबाव थांनो नों सिखिरि ? सिखिरि . . . . . [ बिखा बुयै बुयै गाबो ] [ सिंनिफ्राइ सिखिरि आरो दावखानि बाथ्रा दानथेलायनाय गोमसारफैयो । खाथिनि बिफांफोराव दाउखा - दाउस्रिनि गाबस्रावनाय खोनानो मोनो । दुखुनि देंखो गोजावबोयो । बेमाफारिया आरो देवबारिआ उसाव - बादाव नायहरो । ] सिखिरि : [ हस्रिखावना ] हगार हगार अांखौ । अांखौ दिनै रावयो हमथानो नाङा । जाउलिवा ! थाङो , थाङो , आंबो नोंजों लोगोसे ।