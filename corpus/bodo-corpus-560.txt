बर'फोरनि थार आखल आखुखौ बिजिरोब्ला जों बुंनो हायोदि बर'फ्रा भारत हादरनि थार नोगोरारि होनना गावसोरखौनो गोग्गाबोदो । जायनि थाखाय बे हानि दंनायमानि आसारखान्थि , आदब , आएनारि बिथोन गासैखौबो आखरै आखर गनायनानै सोलिबोदों । जाहोनाव FWP नि थार हाबाफारियाबो बर'फोरनि गेजेराव 80 त्न जाफुंसारदों होनना बुंजायो । जों बयबो मिथिगौदि बेखौ जाफुंसार होनो बर'फोरनि माखासे माहारियारि आफादफोरानो मोनसे समाव सान हर न'खर बिथांखिखौ गनाय होनो नांथाब बोदोंमोन । बेवहाय जों दुलाराइ बर फरायसा आफाद अTरो ABWWF बर ' आफादफोरनि गोख्रों आरो मेखौम भाव लाबोनायखौ नोजोर खालामनो हाबोदों , जाहोनाव बिनि फिथायखौ गोजोनथावनायै मोननो हादों । जानो हागौ बै गिदिर जाहोननि थाखायनो बर'फोरनि सुबुं अनजिमा एबा जोनोमनि जौखोन्दोआ खमाय लांगासिनो दङ । गिदिरानो जा एबा फिसायानो जा गुबुन हारिनि रावबो न'खर बिथांखिखौ गनायबोआखै अब्ला बर'फोरा एसेग्राब हाखादावरा हां गोथेलायजासे नाजानो गोनां जाखो ? दा सानफिननो सम जायाखै होमब्ला ? बर ' बिमाफोरा आथिखालाव बुरजा गथ ' जोनोम होनो हानायनि गोहो दंबावोदाबि ? 
 FWP आ बर ' माहारिनि रांखान्थि , राजखान्थि , आरो समाजखान्थि दुब्लियावबो सुफुंख'नो हायै खहा आरो देबोर नांनाय थासारि समजि होनानै खैफोर लाबोबाय । बर सुबुंफोरा हमनो हादों ना हायाखै आं मिथिया - आथिखाल मुगायाव बर ' हिनजाव एबा बिमाफोरा सासे सानै गथ ' जोनोम होनायनि उनावनो गथ ' खांनायखौ नागारनो गोनां जायो । नाथाय मानो ? 
 सोर मिथिदों बर' नख'राव सासे बिमाया गथ ' जोनोम होनाय जाथाया मोनसे जोबोद बेसेन गोसा जानानै फैबाय । गोनोखो मुगायाव गथ'नि गोगो देहा हास्थायना Gynaecologist एबा हिनजाव डक्टरनि बोसोन लानो खाथिसिनाव थानो बर'फोराबो सोलोंबाय । बे बिन्दोसिमहालागै गासैबो थिग जेबो गोरोन्थि जाया । नाथाय जेब्ला गथ ' जोनोमनि सम जायो Cesarean खालामना गथ ' दिहुन जायो , बेखौ खालामनो बिमा फिफाफोरा बाध्य जानाङो । गोथां गोब्राम बिमानि उदै हाफ्रुनानै गथ ' दिहुन जायै सोरबा बिमा दंबावो दाबि ? सासे सानै फिसा खांनाय सिख्ला बैसोनि गासैबो बर बिमाफोरनि उदैआ हाफ्रुजाना सुथे जानाय गिदिर गारायनि नायथावै दाखोन । खेबसे Cesarean जTब्लTथाय उननि गथ'अ माब्लाबाबो नरमेल जोनोम होनो हाया । बिमा बिफानो नैथि गथ ' सोरबा खांनो गोसो जायोब्ला आरोबाव उदै हाफ्रु जाबावनांगोन । बेखौबो 4 /5