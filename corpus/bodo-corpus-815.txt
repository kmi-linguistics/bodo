दिनैनि थान्दै मेला बि . टि . ए . डि नि राजखान्थि एबा गौथुमनि मावनो हानाय गोहोआ थोजासे नङा होन्नानै आथिखाल बि . टि . सि . खुंथायखौ सामलायनाय सरकार आरो बि . पि . एफ . राजखान्थि हानजाया फोसावनाय बाथ्रानि सायाव गुवारै सावरायो आरो गोथौ आरो गुवारै सावरायनानै थारैनो बि . टि . सि . हालाम आरो बर ' फोरनि राव , थुनलाइ , हारिमु , रांखान्थि जौगानायनि हाबा मावफुंनो थोजासे नङा होन्नानै रोखा जायो । लोगोसे भारत हादरआ अन्ध्र प्रदेशखौ बोखावनानै तेलेंगाना रायजो दानो फोसावनानै हादराव गोदान रायजो सोरजिनायनि बेवालि ( policy ) ) लानाय नुजाखांनाय बिथिंखौ नोजोर होनानै बर'फोरनि गोजामसिन दाबि बड'लेण्डखौबो सोरजिनानै होनांगौ होन्नानै एबसुआ भारत सरकारनि खाथियाव थांनाय बोसोराव दाबि दैखांनाय आरो बड'लेण्डखौ सोरजिनो एबसुआ हाबा मावनांगौनि सायाव गुवारै सावरायनाय जायो । 
 बर'फोरनि राव , हारिमु , थुनलाइ , सोलोंथाइ , हानि रैखाथि , रांखान्थि जौगासार होनाय आरो आबुं राजखान्थि मोनथायादि गोनांथार बे बाथ्राखौ दिनैनि थान्दै मेला गोथौयै मोनदाङो आरो बड'लेण्डखौ सोरजिनानै बर'नि राजखान्थि मोनथाइखौ सुफुंनानै होनो भारत सरकारखौ खावलायबावनायनि थांखि आजावनाय जों लोगोसे आलादा बड'लेण्डखौ भारत सरकारा दाफुंनानै होआगौमानि सरकारनि खाथियाव दाबिखौ दैखांनानै सोमावसारलांनो थांखि लानाय जायो । बड'लेण्ड दाबिनानै हाबा मावलांनांगौआव गासै रोखोमनि बेवालि ( policy ) लानो मिरु एबसुनो गोहो होनाय जायो । 
 थांखि नं 3 : सोलोंथायनि सायाव दुलाराय बर ' फरायसा आफादनि थांखि : 
 2006 माइथायाव " सोलोंथाइ बोसोर " आरो 2007 माइथायाव " गुण गोनां सोलोंथाइ मावथांखि " फोसावनानै हाबा मावखांनायनि उनाव सोलोंथाइनि बेलायाव थाल सोलायनाय लाबोनो हायाखेब्लाबो , बेनि गेजेरजों रायजोराजानि गेजेराव सांग्रांथि , एसे फोसाबनाय आरो दावगानाय लाबोनो हादों होनना दुलाराय बर ' फरायसा आफादा सानो । बर'हारिखौ मोनसे गेरेमसा हारि आरो गियान गोनां हारि दानांगौब्ला समाजनि साफ्रोम सुबुंडा लेखा गोरों जानांगोन , लेखा गोरों जानोब्ला साफ्रोम सुबुं आरो नख'रा सोलोंथायाव सांग्रां जानांगोन आरो बे सोलोंथाइनि सांग्रांथिखौ लाखिबाय थानो थाखायनो दुलाराय बर'फरायसा आफादा गोलाव समनि थाखाय सोलोंथायनि सायाव खामानि मावबाय थानांगोन । बे थांखि आरो नोजोरखौ सिगाङाव लाखिनानैनो दुलाराय बर ' फरायसा आफादनि दिनैनि थान्दै मेला गुणगोनां सोलोंथाइ मावथांखि ( Mission Quality Education ) नि मावफारिखौ फैगौ 2015 माइथायसिम बारायनानै हाबा मावनो थांखि लानाय जायो । लोगोसे गाहायाव मखनाय सोलोंथाइ जेंनाफोरनि सायाव हाबा मावलांनो थांखि लानाय जायो 
 ( क ) फरा बिजाब ( Text Book ) नि जेंनाः साफ्रोमबो फरायसाफ्रा बेसेन नाङै फरा - बिजाब मोननांगौमोनब्लाबो दिनैसिम बर ' बिजोंनि फरायसाफ्रा बिजाब मोननो हायैआ मोनसे दुखु नांथाव बाथ्रा । बेनिखायनो बोहैथि दाननि 15 फेब्रुवारी खालारनि गेजेराव साफ्रोमबो बर'फरायसा फोरनो बेसेन नाङैफरा - बिजाब होनो हायाब्ला दुलाराय बर'फरायसा आफादा सरकारनि ( ख ) Right To Education Act , 2009 नि बिथोन बादियै आसामाव गोदान फरायसालि गायसननो थाखाय सारभे खालामनाय हाबाखौ दिनैनि थान्दै मेला गोथोयै सावरायो । सारभे खालामनायाव Sarba SikSha Abhijan ( SSA ) आ बर ' बिजोंनि फरायसालिनि गोनांथिखौ नोजोर होआ लाबानो हाबा मावनायखौ मुनो मोनदों । 