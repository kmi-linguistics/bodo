फरायग्रा राइजो राजानि गोसो गोथारै आजावनायाव दिहुनगासे ' जाउलिया देवान ' फावथाइ बिजाबआ जोबनायाव दिहुनगानै साफायना दिहुन्नाय जाबाय । बिजाबखौ फरायग्राफोरा आजावनायाव लिरगिरिआ अराइबो बिथांमोननि खाथिआव खर ' गंग्लायो । दिहुनगासे बिजाबआव थालांनाय आरो मेगनाव गोग्लैनाय गोरोन्थिफोरखौ फोसाबनो नाजानाय जादों । थेवब्लाबो सेबखांसालिनि हाबानि होंगो - दोंगोनि थाखाय आरो जोंनि नोजोराव गोग्लैयि माखासे गोरोन्थि थालांनो हागौ बेनि थाखाय फरायग्रा राइजो - राजानि खाथिआव आखाय खबजबै निमाहा बिनाय जाबाय । दिहुनगानै " जाउलिया देवान " आ बइनिबो अन्नाय आरो बजबनाय मोनगोन होन्ना मिजिं थिनाय जाबाय । सेबखांसालिनि मुखुब हाबाफारि थासेआवबो नांगौ समाव बिजाबखौ दिहुनना हरनायनि थाखाय अनसुमै लाइब्रेरिनि बिगुमा आरो सालायगिरि आरो मावग्रा बिथांमोननिसिम आंनि गोसोसिंनि साबायख'र बाउनाय जाबाय । एसेनेसै ।