जोंनि 30 , 40 , 50 , 60 ल ' जौखोन्दो लानानै उथ्रिनो हानाय फरायसाफोरा बै फरायसाफोरजों माबोरै फेरफाथिनो हानो आरो दिनैनि privatisation मुगायाव बोरै बादायलायनो । आरो मा , दिल्ली , मुम्बाइ बायदि जायगायाव गोजौ सोलोंथाय लानाय , मेलेमगोनां गुन गोनां फरायसाफोरा राजा लामायाव ओंखारनानै सोमावसारदों । बिसोर दाबि खालामदों भारतनि संबिजिदआव रिजाब सोदोबआ थानो मोना । मा - ST , मा - OBC , मा - SC रिजाब बेलाय । गासैबो समान मोनथाय मोननांगौ । दिनैनि बादायलायनाय मुगायाव जाय गोरों , गुनगोनां फरायसा जानो हागोन बिसोरनो खाबु मोनगोन । गमामायैनो बिसोर दबिनाय बादिनो भारत संबिजिदनिफ्राय रिजाब सोदोबखौ बोखार मारनाय जायोब्ला , रिजाब थानाय समाव जि साफा सानै मोजां मोजां Institution आव फरायनो आरो माखासे साख्रिफोरनि सुबिदा मोनदोंमोन बेबो गैया जालांगोन । बेखायनो privatisation मुगायाव थावरिनो आरो बादायलायनो थाखाय साफ्रोमबो फरायसा एबा लाइमोनफोरानो गुन गोनां सोलोंथाय मोनथारनांगोन । 
 Liberalisation , privatisation जों लोगोसे फैबावबाय Globalisation . जाय दुलाराय बुहुमखौनो नखरसे खालामबाय । Globalisation मुगा फैनाय लोगो लोगो बुहुमनि गुबुन गुबुन हादरनि नोगोरारिफोरनि गेजेराव उदाङै थांलाय - फैलाय , लांलाय - लाबोलाय , राव हरिमु , सोलोंथाय , समाज , रांखान्थि , धोरोम बायदिफोरनि सोलाय सोल'