उनाव बि टि सिआ लुबैयाखैमोनब्लाबो इलिगेल बेदखल खालामग्राफोरखौनो सरकारा जर - जुलुमै रिहाबिलेट खालामनो नागिरनायानो रोखा खालामो । बर'फोरा बेनि थाखाय जुजिफिनो नाजायोब्लाबो बेयाव गोबां रोखोमनि चेलेन्जआ नुजाफैबावनो हागौ । सरकारनि हिसाब बादिब्ला आयेननि गब्लंजों हाबनाय अना - ट्राइबेलफोरासो बि टि सिआव मेज'रिटि । बेनि अनगायैबो इलिगेल बांलादेशीफोरनि बाथ्राया बेयाव दंबावयो । बि टि सिनि गाहाइ हाग्रामा महिलारिनि बादिब्ला बि टि सि ओन्सोलाव 2 लाख बांलादेशी दङ । बि टि सि सिष्टेमखौ गोबां बाउसोमनायनि गेजेरजों सोरजिनानै लानायमोनब्लाबो नाथाय दिनै बे 10 बोसोर बैसोयावनो बेनि माखासे डेमिरिटफोरा नुजाबाय जायखौ गोजौआव मख'बोनाय जाबाय । नाथाय बि टि सिआव बेफोर बादि डेमिरिट बाथ्राफोरा हाबनानै दङब्लाबो दिनैनि बोथोराव बि टि सि सिष्टेमखौ जोगारथारनानैबो हाबा मावनो हानायाबी सम्भब नङा , मानो होनोब्ला सरकारा बेखौ लानानैनो राजखान्थि गेलेनो नाजागासिनो दङ जायखौ बि ए सिनि आमोलाव गेलेखांबाय । फारसेथिं बि टि सि सिष्टेमखौ गोबाथाबनानै हारिनि गासै नांगौफोरखौ फोलोमनो हाया , बेबादि आख' - फाख ' हालोदाव हारिया माबे लामाजों दावगानानै हारिखौ रैखा खालामनायनि हाबाफारि दायो बेखौ नायनो नेनांसिगोन । बेफोर राजखान्थि जेंनानि अनगायैबो दिनै नुनो मोनदों बर'फोरा गावनि राव - बिजों , थुनलाइ , हारिमुखौ बजबनाय - सिबिनायावबो आवसारि । जायनि थाखाय हारिनि राव बिजोंआ दिनै अलखदाव गोग्लैनो गोनां जादों । इउनेस्क'आव 2006 माइथायाव खालामनाय सेन्सास बादिब्ला बुहुमनि थैलांनो नागिरनाय रावफोरनि गेजेराव बर ' रावआबो जायगा मोनदों । बेफोर बाथ्राखौ खोनानानै नुनानैबो माखासे सुबुंआ दिनै नुयै - खोनायैबादि दङ । 8थि फारिलाइनि मर्ज्यदा मोनलायनो हानाय बे राव बिजोंनि फारसेबो अनसाइनाय - फोथायनाय बिसोरनियाव गैया । बर ' थुनलाइ आफादनि दैदेनगिरिफोरजों लोगोसे मन्थ्रि , एम . एल . ए , इ . एम , एम . सि . एल . ए , साख्रिआवला