थांफिनदों । नितुखौ बिफाया हगारहरफिनाखिसै । क'क्राझारावनो फरायहोनो थांखि लानायसै । नाथाय स्रोद सोलो खालामनानै नितुआ सानसे बांगालराव थांनायसै । 
 बांगालरनि थासारिया सुग्लाबनाय लोगो लोगो प्रेपेचार दिगन्त बर'आ मेइल खालामनानै हरदोंमोन राहुल आरो नितुमोन्नो । बांगालरनिफ्राय सा–सान्जा रायजोनि गोबां सुबुङा हाखु - दाखु खारबोनाय समाव दिगन्तआ हले बांगालरावनो थादों । राहुल आरो नितुमोन फरायनाय इनजिनियरिं कलेजनि प्रपेचार दिगन्तआ । सोमोन्दो लाखिग्रा सासे मोजां प्रपेचार होन्नानै मोजां मुं दं दिगन्तआ । राहुल आरो नितुमोनहा बिखौ गावसोरनि लकेल गार्जियन हिसाबै फर्म फिलआप खालामदोंमोन । सा–सान्जा भारतनिफ्राय बै इनजिनियारिं कलेजाव फरायनो थाहेनायनिफ्राय दिगन्तखौ बांसिनानो लकेल गार्जियान खालामहेयो । बेबादिनो राहुल आरो नितुमोनहा बिखौ लकेल गार्जियान खालामदोंमोन । नाथाय दिनै बिसोर सानैनि असे गार्जियानबादि जाबाय बुंजासै । फरायनाय आरो गुबुन गुबुन गोनां जानाय समफोराव बिसोर सानैखौ दिगन्तआ खौरां लाफा लाफा खालामो । हारि मोनसेनि अनलायनाय ना मा होन्नांगौ जाखोथाय राहुल आरो नितुमोनहाबो दिगन्तखौ गोसो गेबेङै मान होयो आरो मानियो । 
 राहुल आरो नितुमोनखौ क्लास खालामनाय समाव ओरैनो लोगो मोन्नाय सोमाव जिंगा जिंगा नुनानै दिगन्तआ माबाफोर जादों नामा होन्नानै सोंदों । राहुल आरो नितुमोनहा गावसोरनि बाथ्राखौ खिन्थाब्ला दिगन्तआ आलादा बर ' रायजो बड'लेण्डनि सोमावसारनायखौ गोसोखांहरदों । बड'लेण्डनि