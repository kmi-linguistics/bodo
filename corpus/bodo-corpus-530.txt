गोरबोनि बबेबा गोरबो खनायाव
 हाबखोमानानै थायो सिनायहाया
 गोसोनि बबेबा खना खोरखियाव
 गाबज्रिनाय रावा जोबनो थाङा । 
 दाहा निदानाव खारनो थाङा
 थायो अराय गुस्थि रोबैयावनो 
 रंजानाय मिनिनायखौ सुखुवा नामा
 गाबज्रिनो साना नोंखौ गोसोआनो । 
 बिदि नङा आफा , फै सुखुआवबो
 सुबुङा नोंखौनो दैदेनगिरि बुङो
 नोंखौ सुखुआवबो गाबज्रिबायनो
 गोहो हर आफा अांनोबो । 
 आंनि आन्दायनाय जिउआ अरायबो 
 खाथियाव लुबैयो आफा नोंखौ जेब्लाबो । 