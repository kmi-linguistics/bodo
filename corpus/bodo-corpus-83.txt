बुहुमनि लामा लामा गिदिंबायबाय । मालायनि आथिं सिङाव थानाय भियेटनामनिफ्राय थांनाय बे रागा थिउरिया सेंग्राया सानदोंमोनदि - बिसोरनि गिरिहायुं फ्रान्सआव बयबो मानसियानो गोजोनै दं आरो धोन दौलोदजों रोहो रोहो , दुलाराय हादरावनो गिहुं – बेरेमोदैनि दैसा बोहैबाय थायो । नाथाय मार्साइ बन्दराव ओंखारग्रोमोना बियो नुबाय बेखार आरो बेस्सानि बिहिर , गैजारोङै आरो बेमारिनि गाबख्रावनाय । बिनि गिबि सोलोंथाइया बेनो दि गोरिब आरो नासयजानाय मानसि भियेटनामाव जेरै दं फ्रान्सआवबो थिक बेबादिनो दं । मोनसे फरासि न'खराव माखासे दिन साखरनि हाबा मावनानै बियो इंलेण्डआव थांबाय आरो बेयाव झारुदार , जगालि आरो हटेल बयनि खामानि मावनानै उदैनि ओंखामखौ दिहुन्नानै लानायसै । इंलेण्डआव थानाय समावनो बियो आइरिस सोमावसारनायनि सोमोन्दै मोजाङै बुजिनानै लायो । गिबि मुलुग दावहा सोलिबाय थानाय समाव बियो आरोबाव फ्रान्सआव फैफिनो आरो बेनिफ्राय गिबि आफ्रिखायाव आरो उनाव आमेरिकायाव थाङो । आमेरिकायाव बियो नुनो मोनो अन्थाइ बिखानि बोरोन बासिनाय , निग्र सिथारनाय स्रामिकनि धर्मघट । बेफोरखौ नुनानै खोनानै बियो 1919 माइथायाव आरोबाव फ्रान्सआव थांफिनो आरो बियो गोसोआव नैबै सैथोखौ मोनदाङो दि फुनजिबादनि जेबो