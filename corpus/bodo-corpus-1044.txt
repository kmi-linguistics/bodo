थाखाय सनातन ( आर्य दोहोरोम ) दोहोरोमाव फुर'हित आरो देबदासि - देबदासि फोरनि गेजेराव नाजनाय नुनो मोनो । गोनांयै देबदासिफ्रा गावसोरखौनो अबं ( मोदाय ) सिबिनायाव बुहुमनि सुखु - गोजोन हाबा - हुखा लानानै राइजो जानाय गोजोनखौ एंगारनान अबं सिबिनायाव बावदोंमोन । बिदिनो खृष्टान दोहोरोमनि गेजेराव फादार आरो नान सिस्थारफोरनि गेजेराव नुनो मोनो । बर'नि दोहोरोम सिबिनाय बुब्लियाव गोजौयाव मुंख'बोनाय सिबिथाया बिसिबां फिथाय मोनबोदोंमोन सान्नो गोनां जानानै फैयो । अजा , दौरि , दौदिनि मोननि आखायावनो बर'नि गुदि बाथौ दोहोरोमनि थांनाय थैनाया सोनारबोदों , न'खरनि जानानै राइजोनि जानानै न'खर फोथारनाय , बेमार - आजार नायनाय बेन्दों बेनला मोन्थोर मुलिजों बेमार सोखानाय बिथिंखौ लानानैसो दोहोरोम सिबिबोनायखौ गोनांथि होबोनाय नुनो मोनो । आथिखालावबो माखासे बाथौ सिबिसुलाफोरनि गेजेराव बै समनि आखुयै बाथौ सिबिनायखौ लाखिबोगासिनो दं । गामि खना खनला अजानि गोहोमा दंखासै , लोमजानाय सुया - सुथि फोथारनाय , मोन्थोर मुलिजों बेमार - आजार नायनाय गोजाम आदबै ( Old tradition ) बाथौ दोहोरोम सिबिनाय । आथिखालनि माखासे बाथौ सिबिसुलाफोरनि गेजेराव गोजाम आखुयै बाथौ सिबिनायखौ मुगैनाय मोन्नानै बाथौ बिन्दोनि सिजौखौ बिन्दो खालामना नै ( Centre ) गोदानै बाथौ सिबिग्रिा दालाइ माखासे ओंखारबाय । बुलिखौ एंगारनानै बिबार बावबाय , अनसायनाय , ओलोंगिनाय , इयुनाव मा जागोन फंनैसो ( भुत - भबिष्यत ) जानान थांनाय , जानो गोनां खौरां बुंलांनाय । बे असिला लानानैनो देहा फाहामनो मुलि आरो राहानि साहारा मोन्नानै सिबिसुला भक्तनि हानजा जाबाय बबेखानि ओलोंगिग्राया दावरि सिख्ला नंला , बिनास्रि दौदिनि नंला ओलोंगिग्राया जाबाय , सोरबा