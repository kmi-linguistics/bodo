सिङाव थासिगोन । दावखा : राहा गैया सिखिरि । राहा गैया । दहलमारा हाजोनि सोरगिदिं सान्थ्रिफोरा सान - हर बेंना दं । फार्सेथिं नोंखौ गासैबो रैखाथि होनायनि बिबानआ आंनि सायाव । नोंहा माबाफोर जानांगौब्ला गासिबो दाइआ आंनि खर ' सायाव गोग्लैगोन । नों जिरायदो सिखिरि । आं फैबाय । [ सिङाव हाबलाङो ] सिखिरि : रावबो गैया । रावबो हेफाजाब होनो आवगाया । आय' , आफा बोराय बाथौ ! दिनै जोहोलाव जाउलिया देवाननि इनाइ खालामनो नाजानायावसो जोंनि बिफा , बाइ बाहागिफोरा बइबो मुखुब । [ मोदै हुगारना गाबो । दुखुनि देंखो रिंखाङो ] [ फैसालि गोग्लैयो ] ( नुगानै ) 
 [ राजा देबधर्मनि राज उलाफाद । राज मासियाव राजा देबधर्म आरो गोरा गाहाइ जिरायना दं । बे समावनो जाउलिया देवान हाब्बोयो आरो खुलुमना बुङो । ] जाउलिया : महाराजा आरो गोरा गाहाइखौ खुलुमबाय । देबधर्म : साबगौ देवान । गोरा गाहाय : गोजोनथों , देवान । देबधर्म : देवान , हायेननिफ्राइ हाजोआव नों माब्ला सौफैखो ? जाउलिया : अां दिनैसो सौफैदों महाराजा । देबधर्म : बुंदो देवान , हायेन राइजोनि खोंराङा मा बाइदि । जाउलिया : जोबोद गाज्रि खौरां महाराजा । बृटिसफोरा हायेनखौ गाग्लोबनो लाहार फाहार खालामगासिनो दङ' । अां बे खौरांखौनो महाराजानो होनो लोगोसे सानज्लायनो होन्ना फैदों ।