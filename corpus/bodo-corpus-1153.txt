लेबना जानांगौ । बोरो आं बिगुर लेमना होनि । [ जावजेंआ नारें जुमब्राखौ सिखा सुरि दिहुन्ना बिगुर गारना होयो आरो खावनै बोखावना गाव खावसे आरो आसिसुखिया खावसे जायो । जावजेंआ सोङो । ] मा बादि ? आसिसुखि : खैरोम - दैरोम । गोथाव । बिदै बह्रा । जावजें : औ । जोबोद बिदै बह्रा । आसिसुखि : आदा जावजें । जावजें : मा आसि ? आसिसुखि : नों हायेनाव मा मा नुबोखो ? जावजें : बाइदि बाइला गोबांनुबोबाय । आसिसुखि : बाइदिबाइला ? जावजें : औ । जोंनि हाजोआव गैयि मुवा - बेसादफोरा हायेनाव दंजोबथारो । गइ , खान्थाल , थायजौ , थालिर आरो फैलाव दुब्लिबारि । बेसेबा समाइना हायेनआव माइनि आबादआ मोजां जायो । मानसिजों समान गोजौ रुम्बां रुम्बां माइ गसा । स'ना बिदांबादि रग ' रग' माइ फिथाय । दा बे समावथ ' माइ मोनग्लांनाय बोथोर , गोजा , गोसोम , स'ना गाब बाइदि रोखोमनि माइबारि । सिथलाआव लामना दोन्नायबादि माइ फोथार । नायबाय थाथावथार । आसिसुखि : नंगौ ? जावजें : औ आसि । हौवाफोरा माइ हायो । हिन्जावफोरा खर'आव रुजुन्ना ओंखाम हैयो देलाय मालाय दखना गानना । आसिसुखि : ए बिब्दिथार । जावजें : औ । नों नुब्ला गोमोगोन । बेसे आलो गोजोनै राइजो जादों । खुरमाफोरनि रंजानाय , मोसानाय , मेथाइ रोजाबनाया जोंनिख्रुइ आलादा । नायबाय थाथावथाव । नुब्लानो रंजाफानो मोसाफानो लुबैयो । आसिसुखि : दे मोसाना खिन्था बिब्दिब्लालाय । जावजें : साबगौ । नों दामिनि दे , आसि । [मेथाय रोजाबना आरो मोसाना दिन्थियो ]