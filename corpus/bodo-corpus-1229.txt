दावखा : सिखिरि बिनानाव । नों मा खालामनो नागिरदों ? सिः सि : सिः हामा सिखिरि गावखौ बुथारना लानो हामा । बे हाजो सानिफ्राय बाज्रुमब्ला नोंदि नामदानियाव गोग्लैहैगोन । अब्ला ? [ " सिः सि : सिः हामा सिखिरि , गावखौ बुथारना लानो हामा । " ] सिखिरि : अब्ला अां थैगोन । आंखौ दिनै थैनो हो आदा । अां थांना थानो मा जाबावनो ? [ दावखाआ सिखिरिखौ आखायाव दों दो हमना लाबोयो सिखिरिया साखथिख'ना आइलि जाइलि हायव गैग्लै मोना देवबारिआ खाथिआव थांना जस्लंना सिखिरिनि खरआव बिलिरो आरो बुरखायनाय रावै बुङो ] देवबारि : आइ सिखिरि ! नों आंनि थाखायनो थांना थानांगोन आइ । नों थैब्ला आंखौ सोर नायनो ? बे नोमा बुरै थाबायनो एनबायनो रोङिख'नो लाय सोर जोथोन लानो ? नों थैब्ला आंखौ सोर आइ होन्ना गाबज्रिनो सिखिरि । नो आंखौबो थैजानो लुबैयो ? [ सिखिरिआ लासैनो सिखारो आरो बिमाखौ गोबाख्रबना रौ रौ गाबो । बिनि उनाव बुङो । ] सिखिरि : आइयै ! अां नोंनि थाखायनो थांना थागोन । आइयै ! [ सिखिरि आरो देवबारिआ सानैजों गोबालायना गाबो । ] बेमाफारिया : औ सिखिरि ! नों नोमानि थाखायनो थांना थानांगोन । दावखा : नंगौ सिखिरि बिनानाव । नों मदैनि थाखायनो थांना थानांगो [ दुखुनि देंखो गोजावबोयो । ] [ फैसालि गोग्लैयो ] थुंगिबाय