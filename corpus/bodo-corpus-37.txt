मोनदों । राहुलआ उन्दैनिफ्रायनो थामहिनबा फरायसालियाव थांनो हानाय बैसोनिफ्राय देराडुननि कनभेन्ट फरायसालियाव थानानै फरायदोंमोन । बियो फरायनायाव मोजां । देराडुनआव गोजौ फरायसालि फरायनायखौ फोजोबनानै बांगालराव फरायहेदों । बांगालरनि गंसे प्राइभेट कलेजआ एइस . एस . आनजादजों लोगोसे इनजिनियरिं एन्ट्रेन्सनि कचिं खालामनानै फरायदोंमोन । आनजादजों लोगोसे एन्ट्रेन्सखौबो उथ्रिनानै बांगालरनि गंसे मुंदांखा इनजिनियारिं कलेजाव फरायबाय । उन्दै समाव देराडुनआव थाबला फरायसालि बन्द ' समफोराव न'आव बिमा - बिफामोनजों थाहैनायमोन राहुला । बांगालराव थाहैनाय उनाव सेंग्रा देरनायजों जाबजों न'आव थांलिया बुंजासै । बिमा - बिफामोनहाबो बादा हरो । बेनिखायनो कलेज बन्द'नि समावबो न'आव फैया । प्राइभेट कचिं चेन्टार आरो कल चेन्टाराव मावनानै कलेज बन्द ' समखौ बारहोहरो । नाथाय बांगालरआव हरखाब जाबादि जाथाय जाबाय , न'आव फैनांगो जाबाय । बिमा - बिफामोनहाबो न'आव लिंहरनो गोनां जाबाय । नितुआ दार्जिलिंनि कनभेन्ट फरायसालियाव हाइयार सेकेण्डारि उथ्रिनायसिम फरायदों । एन्ट्रेन्स होनानै उथ्रिनायनि उनाव बांगालरनि राहुल फरायनाय इन्जिनियरिं कलेजाव एडमिसन लाफैदों । फरायनायाव