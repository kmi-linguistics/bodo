 बिमा - बिफाया बिनि मुंखौ दोनदोंमोन नगुयेन् टाट् थान । नाथाय देरनानै बियो बे मुंखौ गारनानै गुबुन मुं लानायसै । मोनसे मुं नङा , सानथ्रहायै मुं , खालि मोनसे रावनि मुं नङा , गोबां रावनि मुं । नगुयेन् आइ कुवक , लि खुइ , टं चन , पि चि लिन . . . उनथाराव ह'चिमिन । बुङाब्लाबो जागोन दि बे गुबुन गुबुन मुंफोरखौ बियो गाव गोसो जानानै लायाखैमोन लादोंमोन गावखौ सिखोमानायनि गोनांथियाव , गावखौ रैखा खालामनो गोनां जानायाव , जाजाबर बिग्रायारि जिउनि एंगारनो हायै गोनांथियाव । 
 बियो जोनोम जादोंमोन 1890 माइथायनि 19 मे खालि , भियेटनामनि मोनसे जोबोद गोरिब ओनसोलाव । 1912 माइथायाव बियो गावनि न ' आरो जोनोम हादरखौ गारलांनानै गंसे फरासि जाहाजनि उमेदारि ओंखाम संग्रा हिसाबै मार्साइ बन्दर फारसे दावलांबाय । अब्ला बिनि बैसोआ 22 बोसोर । बे दावबायनायखौ फोजोबनानै बियो जेब्ला गावनि हादराव फैफिनो , अब्ला बिनि जिउनिफ्राय फुरा 28 बोसोर जालांबायमोन । बियो ओंखारलांदोंमोन 22 बोसोरनि सेंग्रा बैसोआव , गिदिंनानै फैफिनबाय 50 बोसोरनि लोरबां गागि हिसाबै । 
 बे 28 बोसोराव बियो सिमांजावलिया थानसालि दावबायारि बादि , जाजाबर बिग्रायारि बादि , मान आनजाद नायग्रा अन्थाइ नायगिरबानाय सन्यासी बादि