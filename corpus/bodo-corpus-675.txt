ग्रुप ग्रुप सोदोबजों दिखां आइजोफोरा साफा साफा बिनि मोखांजों बारलाङो । खनफ्रोमबो गारिनि दरजा ग्रोम फांनाय खोनानाय लोगो लोगो साग्रिद जानाय साखरफोरा दोर दोर खारबोयो आरो हांख्राय जानाय आलासिफोरखौ सिरिजों गोजौयाव लिंलाङो । 
 " बिसोर अांखौ मानो सिङाव हाबनो होवा ? " बाथ्राखौ साननानै सेक्रेटारिया आगोर मोना जायो । बिनि फारसे सानफेरि बेबादि खाब्रां आखुआव मानसिया बिसार - बुद्धि गोथेजोबनाय बादि मोनो । बियो गावनि मेगनखौनो फोथायनो हाया हाया जायो । " बै लोदोदो मानसिया बुंदोंदि अां प्रेसनि मानसिखाय आंखौ हाबहोआ । नाथाय मानो ? . . सालाफ्रा ! . . दहाय हे इसोर ! बेबादि गुसुआव थोर थोर गोजांनानै बे जायगायाव गसंबाय थानांनायखौ जाहाथे रावबो सिनायनाय मानसिया दानुथों ! नुयोब्ला बिसोर गोमोनानै सानलांगोन - मा जाखो बिहालाय ! मादि लासिं सिं बाथ्रा जाखोथाय ! " 
 ककिना गोजौथिं गाखोलांनो आरो खेबसे नाजाबावबाय , नाथाय कर्मसारिआ बेखौ होबथानानै दोनबाय । बियो थादनानै फाफ्लिखौ सोमावो आरो गन्थंजों थुरखायै बार नेरगारो , दसे सानबावो आरो गोजौ सिरिनि कर्मसारिनि खाथियाव खेबसेबाव थाङो । बेखौ आरोबाव होबथायो । हरैहाय अर्केस्ट्रा दामनाया जागायनो हमबाय । बिनि बिखाया गुरलुब गुरलुब मोनखांबाय । गोजौनि बलडेन्स मोसाग्रा खथायाव बिखा फोरदानै हाबलांनानै क्लाभदिया भासिलियेभजों बै " बै सहायनायनि खेला ' गेलेनो उथुजुग हांखुर जानायनि हां लानाया गुसुं जाबोबाय । देंखोनि गोमखांनाया बांबोनायनि लोगो लोगो बियो लामायाव फैबाय थानाय समाव नुबोनाय गोसैबो सिमाङा आरोबाव जांख्रिखांबाय । 
 " नों खोनासंनायसाय " बियो लोदोदो मानसिनाव गोबारै सोंहरो - " नोंथांमोनहा अांखौ मानि थाखाय हाबनो होआखै ? " 
 " मा होन्दों ? . . प्रेसनि मानसिफोरखौ रावखौबो हाबनो होनाय जायाखै । " 
 " नाथाय मानो ? जाहोनखौथ ' बुंनांगोन . . ! " " मिस्टार ब्लुदिखिननि बिथोन । आंहा बुंनो गोनां जेबो गैया । बिथाङा माना खालामदों , अां जेन नोंथांखौ हाबनो होआ । बोरो - बोरो एसे हगारनानै होनायसाय । नोंथाङा अननानै बै आइजोखौ फैनो होदो . . . ओइ ! खोनाबाय . . . एन्द्रेइ ! प्रेसनि रावखौबो बेवहाय सोनो मोननाय नङादे , बिगुमानि हुखुम । " ककिनआ फाफ्लिखौ जांख्रियो आरो बेनि उनाव बेबादि फाव - फेसना जेबो खाजाव गैलिया बादि मोन्दांनानै सिरि मोखांनिफ्राय ओंखार बोयो । मा खालामबावलायखो ? - बियो सानो । बेबादि हालोराव बिनि बादिब्ला बयनिख्रुयबो साबसिन जागोन गोख्रै गोख्रै सुजुगिरिनि अफिसाव थांनानै बिखौ लोगो हमनानै बाथ्राखौ फोरमायनाय दि , बे मुर्खु ब्लुदिखिनआ दिनैनि आफादआव बेबादि बिथोन होनानै दोन्दों होननानै । सुजुगिरियादि बाथ्राखौ खोनानानै सोमोनांगोन - बे थार । बियो ग्लाब ग्लाब मिनिनानै बुंगोन– " हामबाय दे ! बियो सासे आदुवाथार नङाहोनबा ? खौरां बिलाइयाव ओंखारनाय सोंखारिनायखौनो लानानै माबादि फिन साजानि राहा लादों नायनायसाय । बे गाधाया बुजिनो मोनाखै दि , जों बिनि पार्टिआव थांब्ला बियो जोंखौ बुरखायनाय जाया , जोंसो बुरखाय हैनाय जायो । इस मा एसे आदुवा , इसोरा बिनो गाहाम साननायखौ बेरखां होथों ! नों नायबाय थाल 
 " गाबोन बिसानाव अां बिनि फिननायाव मोनसे मोजां रंगिना जिनिस नोंनो अनथोब होगोन । " 
 सुजुगिरिया बे जाथायनि सायाव बेबायदिनो गावनि साननायखौ फोरमायगोन आरो बेनि उनाव सेक्रेटारिया सासे मान गोनां सोद्रोमसा बादि क्लुदिखिननि बाथ्राखौ ज्राब गारनानै न सिङाव हाबसोनानै थानांगोन , गावनि सन्मान आरो प्रेसनि मान बे मोननैबोनि थाखाय बेनि अनगा गुबुन राहा गैया । बाथ्रायाथ ' बिजाबाव थानाय बादि खोनासंनो मोजां नाथाय आसोलाव आखाइनि ग्लब बायखाना लानानै , नाफिदनाव फैसा गारनानै खानाइखौ खेंख्राख्रा स्टाइलनि खालायनानै लानायनि उनाव आरो गोजौआव क्लाभदिया