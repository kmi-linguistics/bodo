जाफुङो । बा - पान्डब आरो कौरबनि गेजेराव कुरुक्षेत्रनि दोहोरोम दावहाया नाडों । बै दावहायाव न्याय आरो इनायनि बिजिरनाय जादोंमोन होननानै आथिखालनि सुबुङाबो बुङो । बा - पान्डबा दोहोरोमखौ मानिदों मोन आरो दावहायावबो दोहोरोमनि नेमखौ मानिनानै आगान सुरदोंमोन : " In the Dwapara yuga virtue is only half present and Dharma stands on only two legs . During this age which lasts for 8 , 64 , 000 years , The deity is yellow and discontent " , कौरब फोरानो इनाय दावहा नांनाय दिन्थिनायखौ फरायग्रा फोरा मिथिनो मोनो । बा - पान्डबा दोहोरोम दावहायाव देरहासार जायो आरो रांसार बागै थांनो हायो । युधिस्थिरखौ सुबुंनि सोलेरखौ लानानैनो रांसाराव नुजाहैनो हानायखौ थियै दिन्थिदों । बेनि थार जाहोना जादों बिथाङा दोहोरोमखौ गोथारै मानियोमोन । ( 4 ) खोलि मुगाखौ जोबथा मुगा होननानै महाभारत आरो गुबुन बिजाब फोराव फोरमायनाय दङ' । बुंनाय दंखायो दि खोलि मुगाया जोबखांब्लानो गोदानै सत्य मुगानि फ्राय जागाय फिनगोन । ध्दाफोर मुगाया जोबनायनि उनावनो खोलि मुगाया मुलुगाव महर लायो । बे खोलि मुगायाव थारैनो रावबो दोहोरोम गुरु गैया बुंनाय जादों । गोबाङा गावखौनो दोहोरोमनि गुरु होन्नानै बुंनानै लाब्लाबो थार ओंथियाव बुंनाय बायदि थार गुरु जानो हाया । बेखायनो गौथुमनि बेंखनाव गोरोबनानै दोहोरोमनि खामानि फोरखौ मावफुंनो लायोब्ला हामजायो । मानोना गौथुमा सावरायनानै थि खालामनाय खान्थि आरो नेम फोरा गुरुनि समान गोहो - बोलो होनो हाहैयो । " The kali yuga or age of degeneration , is the one through which we are now passing . Dharma is one - legged and helpless and all but one quarter of virtue has vanished . In this age lasting 4 , 32 , 000 years - The majority of men are sudras or slaves . " मुंख'जानाय बै युग एबा मुगाया हमखानाय बुब्लि जोरथाया ज'यै 43 , 20 , 000 ग्लाइ । बेनि फ्राय 2006 खृस्थ ग्लाइखौ दानख'योब्ला बाथौ दोहोरोमनि थार सिजोरखौ 43 , 17 , 994 ग्लाइ मोन्नो हायो । बाथौ दोहोरोमा एसेबांगोजाम माइथायनि दोहोरोम बुंजायो । आथि मुगायाव बाथौ दोहोरोमा गोदानै महर लाफिननो आगान सुरफिनदों । मुंख'नाय मोनब्रै मुगानि सत्य , त्रेथा आरो ध्दाफोर मोनथाम मुगायाव आहाम ब्राइ , मोनसिन सिब्राइ बिथां मोना दोहोरोमखौ सामलाय लांदों । खोलि मुगायावल' दोहोरोमनि गुरु गैया । दोहोरोमनि आथेङाबो थोंसे ल ' बुंनाय जादों । आहाम ब्राइ , मोनसिन सिब्राइ आरो सिब्राया बाथौ बिन्दोनि दाउथुब बिखायाव दिन्थिनाय सासेयानो साथामनि महर लानानै थादों । सासेया जादों सिजौ - सिजौ बिफाङा सोरजिगिरि " सिजौ " नि बुमीन सो । बर'फोरा गावनि असे खुलनि दोहोरोम सिबिग्रा मोदाइखौ जोथ्रोदनाय , खलनि दोहोरोमनि बागै सिबिनायखौ गारनायनि दायावनो गोग्लैसोनानै थाबोदोंमोन । बेदुइन होननानै मिथिजानाय समाजाबो दोहोरोमखौ बजबनानै गोरोब लायि आखुखौ गारनानै खौसेनि दौलेङाव ज' जानानै गावसोरखौ खौसे , गोहो गोरा आरो राफोद जानानै संसार जानाय आखुखौ गोबाङा मिथिगौ । बर' समाजाव दाबो गावनि खुलनि दोहोरोमखौ जोथ्रोदनानै खाबजायि दोहोरोमनि बेन्दोङाव हाबनानै फारसेखै लाल' - दिङ ' जादों आरो गुबुन फारसेखै हारिनि खौसेखौबो सिफायनानै अलखद लाबोनानै होफैदों । आथि मुगायाव बाथौनि फोसाबनाय बेन्दोङा - अदेबानि गोबाङानो लासै - लासै खौसेनि दौलेङाव आगान बारायनाया मोजां लैखनखौनो नुनो मोन्दों । असे दोहोरोमखौ जोथ्रोदनानै आलाय - 