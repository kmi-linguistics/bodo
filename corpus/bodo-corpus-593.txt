नैबे जिउनि बेलासे दरखंआव , 
 फुंनि बांजाङीआ दैथुनआ
 उफेले - उफेले खालामदों
 खाफालखौ गेजेराव बुथुमबायदों
 समनि बेसेनखौ बिजिर रोंदों । 
 बेलासे दरख'ङाव ( नीला हायनारी ) । बेबायदि सानस्रिखौ बिथांनि ' जिउ दिङा ' आरो ' उदांस्रि ' खन्थायावबो नुनो मोनो । 
 बेबायदिनो जिउनि उजिनाय थैनाया इसोरनि खान्थि बादियैनो सोलिखायो , बेवहाय रावबो आखाय गैया । नाथाय सुबुं माहारिया संसाराव सान्नैसोनि जिउआवनो संसारनि मायाजों गावखौ बावगोमानानै जाय जेरै हागौ इसोरखौबो गुबुन गुबुन महर होनानै जुदा जुदा मुं दोननानै गाबज्रियो , खुलुमो , आंनि नोंनि बाहाग रानो । नाथाय जों बयबो सोसे इसोरनिनो फिसासो , जों गंसे साथानि सिङावनो थामहिनबा गंसे अख्रांनि सिङावनो थायो होन्नानै खन्थाइगिरि रुपास्री हाजवारीया ओरै बुंदों - 
 गंसे साथानि सिङावनो 
 गावबा गावनि मोनथोर फरायदों
 खायसेबा सार्जयाव
 खायसेबा मजिदाव 
 सोरबाबा मन्दिर बाथौयाव 
 थांखि होसोनाया सासे अबंखौनो
 थास ' लाइनि जिउयाव
 गुसुं लामायाव 
 हान्थिलांनांगौवा दोंसेयानो । 
 गंसे साथनि सिङाव ( रुपास्री हाजवारी ) । बेबायदिनो बिथांनि ' जिउनि लामाखौ बोरै सिनायना' , ' गोरबोनि थुलुंगा ' बायदि खन्थायफ्राव मिस्थिक सानस्रि बेरखांनाय नुनो मोनो । 
 ख . हारि फोजाखांनायः - बर ' खन्थाइ थुनलायाव हारि फोजाखांनाय सानस्रिया बिबार मुगायावनो रज'जेनदोंमोन । 
 बै समनि बर ' माहारिनि नाख्रेब जानाय , नेवसि जानाय थैहां बरबहां थासारिनिफ्राय बारग'नानै उदां मोनसे हारि महरै थांनानै थानो नाजानानै बै समाव गोबां हारि फोजाखांनाय खन्थाइफोर जोनोम मोनदोंमोन । बे नाजानाया दिनैनि गोदान बर ' आइजो खन्थाइगिरिफोरनि गोसो - गोरबोआवबो बेरखांदों । मानोना बर ' हारिया दिनैबो नाख्रेब जानाय , नास'य जानायनिफ्राय हरिखौ रैखा खालामनो जुजिनांदों । उदांस्रि गोनां मेनसे हारि महरै थांनानै थानो थै - थां नाजागासिनो दङ । बे नाजानायखौनो थुलुंगानि रावजों खन्थाइगिरि राणी हेलेनआ ओरै बुंदों - 
 मोदोमाव सि गैयाब्लाबो 
 बोलो फोरानानै 
 हाजासे इनाय अनागारखौ
 सहायनानैबो जों
 थांनानै थानांगोन 
 उदांश्रीनि दावहायाव । 
 - उदांश्रीनि दावहा ( राणी हेलेन ) । बेबायदिनो बिथांनि ' आंखौ नेनानै' , ' दोंनै खन्थाइनि लु' , खन्थाइफोराव हारि फोजाखांनाय सानस्रि बेरखांदों । बिथाङा बुंबावदों - 
 थेवबो बर'आ थैयाखै दिनैबो
 राज फोलेरनि थैया जोबाखै 
 आखाय थाइनैनि बोलोया