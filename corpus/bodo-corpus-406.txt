बिखायनो , इसोरनि सानथाय गोसोआ फैनाय लोगो लोगो बावहाय गियाननि बाथ्राया फैयो । बावहाय थिनायावबो सानखान्थिनि बाथ्राया सोनारो । जेरै हिन्दु दोहोरोमाव मुसुखा बाउनाय । बाउना मोनथोर आउरायनाय । ड० शर्ब्बपल्लि राधाकृष्णआ बुंदोंमोन - दोहोरोम मोदांथि साननाया आरो सानबोलाउरि जों गलाय मोन्देर आरो सैथोखौ दिन्थिनाय जायो मुसुखानि हेफाजाबै मुसुखाखौ मेगन सिगाङाव दोननानै फुजियो । मुसुखाया मोनसे जाहोनबोल' । बेराफारसेथिं जाइफोर मोनथोर आउरायनाय जायो बिफोरनि हेफाजाबै आरज गाबनाय जायो । बिनि हेफाजाबै जोंनि गोसोआ गोथार जायो । बिनि अनगायैबो दोहोरोमनि गियान मोननो थाखाय गासैबो जोग ध्यान गोनांथि जायो । आरो दोहोरोमनि सुथि आरो हमदांनायनि गोनांथि जायो । बाउहाय जों महर बोना लानो जेराव गैयाब्लाबो दङो होनना सानना लानाय जायो । बेबादिनो बाथौआरिफोरा बाथौनि सिजौ गुदियाव गोसो गोरबोजों बोराइ बाथौ सिबियो , खुलुमो , खेरायो आरो आरज गाबो । बिनिखायनो जों मोनसे खामानि मावनानै मोनसे थिरांथायाव फैनो हायो । जाइखौ सानखान्थिनि रावआव फोरमान बुंनाय जायो लोगोसे बियो सैथोबो । बिनिखायनो दोहोरोमनि जा गुबै महर , गुबै थांखि बावहाय सानखान्थिनि खोथाखौ सानालासिनो रोखाखा । बेराफारसेथिं बेद उपनिषद फोरबादि हिन्दु दोहोरोमनि दोहोरोम बिजाबफोराव खालि बाउनाय - थिनाय , एबा ओंथिल ' गैया । बाउहाय बिदै गोनां सोमखोर , साखोन - सिखोन , गोरलैयै दोगोन थांनाय आदारा बेसोरखौ हमथायो आरो बोलो होयो बिनो दोहोरोम गोनां मानसिनि थाखाय साबनाथाव बाथ्रा बियो सानखान्थियारि सैथो आरो बिगियाननिबो खोथा होननानै बिगियानाबो बुंदों ।