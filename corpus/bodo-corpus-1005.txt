जुरिमुं : - आर'ज सोदोबजो मोनथाम खन्दवाव सोरजिगिरि बिफा इसोरखौ थिनानै ( 1 ) हांख्राइनाय , ( 2 ) सम्बिनाय आरो ( 3 ) बाखनाइनानै रोजाबनाय गिदो मालाखौनो बुंनाय जायो । बै मोनथाम खन्दनि आर'ज गिदोखौ ( 1 ) हांख्रायनाय एबा बराइनानै गावनि थानसालियाव मासि होनाय , फज'नाय , ( 2 ) फज'खांनानै बिथां सोरजिगिरिखौ गोसो खुसियै सम्बिखांनाय , बाउनाय आरो खुलुमनाय , ( 3 ) बिथां सोरजिगिरि आनान ग'साइ , बिनान ग'साइखौ बिथांनि मावगुमा , गोहो , महिमा , गुन , मावफुंनाय मानिखौ बिरनायनानै राइफोरनाय , बिजिरनाय , बुंफ्रुनाय खन्दवानो थार आर'ज । दोहोरोम लानानै बुंनायनि आयदा फोरा गुबुन गुबुन जानो हागौ । अब्लाबो गिदोनि थाखोवा मोनथामानो थाहैयो । आर'जनि उनाव राइफोरनाय थायो । बे राइफोरनाया फुजिग्रा दौरि लानानै इसे - एनै दोरोदनो हागौ । अब्लाबो गाहाय थांखिया जादों सोरजिगिरिखौ गावनि मुङै बाउनाव गोसो - मोदोम - जिउ , बिबार , बाउथाइ फ्रोसाद मानिखौ नाजावनो खावलायनाय आरो दाइ - गोरोन्थिनि थाखै बिथां सिबिजाग्रा सोरजिगिरि बिथांनि खाथियाव गोथोङै निमाहा बिनाय । सोरजिगिरिखौ खावलाइनानै थानसालिनि गाम्बारि खामफ्लाइ मासियाव फज'नो थाखै राइसंनाय आर'ज । आर'जा बुथुमनाय । सोदोब फोरखौ इसे फोजाबनाय