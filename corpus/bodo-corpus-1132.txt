खुगा सुना दै लोङो आरो गामसाजों आखाय हुगारना बुङो ] गइ लाबोदोंना लाबोयाखै देवस्रि ? देवस्रिः - [ दौबानिफ्राय गय - फाथैदिहुन्ना बुङो ] लाबोदों , नो जादो । [ खुबिरआ गय - फाथैखौ आजावो आरो जायो । देवस्रिआ थोरसि खुरैखौ खाथिनि जामफैनि दैजों आस्लायो आरो बुड़ो ] आं बै मिलामिल बिलोआव ना - खांख्राइ गोग्रोमलांनो सान्दों । होद्लागासे मोनोलाय खोमा । खुबिर : - दे गोग्रोमलां [ थांखुनायो ] नाथाय ना मोनोब्ला अनद्लाखारिजों संनांगौनलै देवस्रि , खांख्राइ मोनोब्ला मैथा गोजाजों सं । देवस्रि : - नोंहा खालि अनलाखारि आरो मैथा गोजायानोसै । मोनोब्ला संगोन दे । खुबिर : - माखौथो बुंदों बर ' बोराइनि रावजोंथिं थफ ' थफ'ला गरम मसला , ना बेदर मोनोब्ला खालि अनदोला खांख्राइ बर' मोनबोला मैथा गोजा । - देवस्रि : - हामबायसै नोंनि बर ' बोराइबि बाथ्रा फावआ दोनथ'दो । माबार हालेवदो । थोरसि खुरैआ बेवनो थाथ'थोंसै । आं फैनानै लांफैसिगोन । खुबिर : - दे बिब्दिला । [ मोसौखौ थांखिना ] ऐ , र'र ' । [ हालेवनो थाङो । देवस्रिआ गामला थोरसिखौ आलिआव दोनथ'ना ओंखारलाङो ] [ फैसालि गोग्लैयो ] [ मिलामिल बिलो । सानजौफु सम । सान्दुं थिं थिं । जेरावबो मानसिदुमसि नुहरस'वा । सोरगिदिं स्रि स्राय देवस्रिआ हार्सिङै बिलो गेजेराव ना खांख्राइ गोग्रोमदों । बियो दुखुनि देंखो हगारना रिन्दाव रिनसि रोजाबदों । ]