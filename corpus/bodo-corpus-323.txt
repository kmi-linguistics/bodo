Greek सोदोब ' poiesis ' निफ्राय poetry सोदोबा फैदों जायनि ओंथियानो जादों ' Making' । बुंनो थाडोब्ला खन्थाइया जादों जिउवाव मोननाय मोन्दांथिफोरनि आरो रोंगौथिफोरनि सानब्लाउरियारि सांग्रांथि , जायखौ गावारि रावजों ओंथि , देंखो आरो खबाम बाहायनानै सुबुङा गुबुननो फोरमायो । खन्थाइया गोदोनिफ्रायनो सुबुंनि गेजेराव सुबुं खन्थाइमा , सुबुं मेथाइफोरनि गेजेरजों बाहायजाबोगासिनो थादोंमोन । चाइनिस रावनि ' Shijing ' संस्कृत रावनि ' Vedas ' आरो Homer नि खन्थाइमा 'Illiad ' आरो " Odyssey ' फोरानो बेनि मोजां बिदिन्थि । गेदेमा पण्डितफोरा आरो गुबुन गुबुन खन्थाइगिरि बिथांमोनहा खन्थाइनि फारसे गावबा गावनि मोन्दांथियारि बुंफुरलु होदों । भारतआरि पण्डितफोरनि संस्कृत पण्डित एबा गहेनागिरि भामहनि बायदिब्ला - " शब्दार्थौ सहितौ काव्यम " एबा ओंथि गोनां सोदोबानो खन्थाइ । बिश्वनाथनि बायदिब्ला - " रसात्मंक बाक्यं काव्यम " एबा बिदै गोनां बाथ्रायानो खन्थाइ । Matthew Arnold नि बायदिब्ला " Poetry is simply the most delightful and perfect form of utterance that human words can reach . " जेखियानो जाया , थुनलाइनि खन्थाइ बाहागोनि हेफाजाबै गोसोनि सानस्रिफोरखौ सोदोबनि आबिर आरो गोरलैसिन बिजों । मानोना " कविता में ऐसी सादगी होती है जिससे प्रत्येक व्यक्ति सरलता से हृदयंगम कर लेती है । " 
 गोजाम बर ' खन्थाइनि जोनोम आरो