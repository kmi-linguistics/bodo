धर्म । सैथो कर्मजों सुबुङा सैथो लामाजों थांना परम सान्थियै थानो हायो । गोदोनि ऋषि मुनिफोरा बुंलांदो - ' सत्य मेव जयति नामृतं , सत्येन , पन्था बितति देबायान , येनाकिरम न्तुतषयो ह्याप्ता माका यत्रतत , सत्यस्य परमं निधानम' - उपनिषद । 
 सैथोजों जय जायो । मिथिथाजों जाया । बेबयान ( मोदाय ) लामा सैथोजों सोमोन्दो थायो । सैथोआ गावनि महर परमब्रह्म परमात्मानि जोनोम धाम । असैथो आचरणनि लामा गैया । सैथोखौ मोन्नोबा , मिथिनो लुबैयोब्ला सुबुंनो नांगौ सैथो धोरोम । कर्म आरो धोरोम इस्वेरोनि थाखाय । मुलुग जीबनि मोजां कर्मआनो धर्म । जिबफोरा कर्मनि गेजेरजों धर्म फालिनाय शास्त्रआव बिधान दङ । बेबहारिक कर्म , आध्यात्मिक कर्म आरो पारमान्थिक कर्म । ( 1 ) बेबहारिक कर्म - सुबुंनो नांगौ शिक्षा , गियान , भक्ति , कर्म । सुख , शान्ति , जौगानाय , सिखोन - साखोन थानाय बेबहारिक कर्म मावनाय दांनाय हाबा - हुखा जिबखौ फोथांना रेखाथिनि राहा आरो जिब नि मोजांनि थाखाय इसोरनि खाथिआव गोसो गोथारै बिधानाव थानाय आरो शाश्त्रआव थिनाय बादियै हाबा मावलांनायानो बेबहारिक कर्म । ( 2 ) आध्यात्मिक कर्म - आध्यात्मिक तत्तनि गेजेरजों गावनि आत्माजोंनो इसोर दङ सानना गावखौनो इसोरजों लोगोसे लाखिना ध्यान - धारना खालामनाय कर्मआनो आध्यात्मिक कर्म । आध्यात्मिक कर्म तत्तनि आयदायाव गीतानि दशम अध्याय ( जि अध्याय ) बिमूति जोगआव फोरमायथिनाय दङ । इसोरनि बुंनाय - अहमात्मा सर्बभुता शयस्थित . अहमा दिस्य मधन्स भुताना मन्त एबच । मानोना अां बयनिबो जिवनि गोर्बोआव थानाय आत्मा । अांनो भुतआरि गुदि गेजेर आरो जोबथा । ( 3 ) पारमार्थिक कर्म - इसोरनि आयदाखौ मिथिनाय गियान भक्ति , कर्म आरो धर्म सास्त्रनि तत्त बिधि - बिधाननि नेम खान्थि बाइदियै इसोरनि थिन्नाय आरो धर्म फालिनाय ध्यान - धारना आरो नित्य क्रीया आहुति होनाय कर्म मावनायानो पारमानथिक कर्म । 
 सुबुं समाजनो मखोजानाय बे बयबाहारिक कर्म , आध्यात्मिक कर्म आरो पारमान्थिक कर्मखौ सुबुं हारिनो गोनांथि । परम हंस शिब नारायन स्वासीनि सारनित्य क्रीया बिजाबखौ गुरुदेब कालिचरण ब्रह्म बाबाया मोनना बिजाबाव थानाय बेबहारिक आरो पारमान्थिक आदर्श बोसोन बादियै गुरुदेब कालिशरन ब्रह्म बाबाया जाबादि सोबोरोनथाय होलांदों बे आसार खान्थिफोरजों दिनै ब्रह्म धोरोम सिबियारी बाबा आरो आय बिथांमोना धोरोमखौ फालिना धोरोम रैखा खालामना फैगासिनो । नाथाय बांसिनानो ब्यबहारिक आरो पारमान्थिक कर्मखौ मावनो नाजायाखै आरो सोलोंनो खाबु थाब्लाबो सोलोंनो नाजायाखै । बेफोर कर्मखौ जोंनि गेजेराव बयबो हौवा - हिन्जाव लाइमोन आरो गासैबो सोबोरोनथायनि बेबहारिक आरो पारमान्थिक आचार खान्थि फोरखौ भक्त बाबा , आचाज्र्य बिथांमोननि फ्राय मिथिनो नाजानो नांगौ । बयबो त्रीसान्धिय नित्यक्रिया होनो नांगौ आरो अभ्यासजों खामानिआ जाफुङो । बाथ्रायाव दङ - जोथोन लाब्लासो मोजां फिथाय मोनो । 
 दिनै आसामाव गुरुदेब कालिचरणआ बर ' समाजखौ बे ब्रह्म धोरोमजों सोस्रां लांदोंमोन 1900 माइथायाव । दिनैसिम ब्रह्म धोरोमनि बैसोआ 104 बोसोर जालांबाय । सदौ असम ब्रह्म धोरोम परिचालना समितिखौ 1975 माइथायाव दानाय जादों । दासिम आफादनि बैसोआ 35 बोसोर । 2000 माइथायाव लाइमोन आफादखौ दादों , दिनैसिम 10 बोसोर आरो 2002 माइथायाव आइजो आफाद दानाय जादों , बैसोआ दिनैसिम 8 बोसोर जाबाय । अब्लाबो दिनै जोंनि धोरोम सिबिसुला