Anderson नि A Collection of Kachari Folktales ( 1895 ) , A . Christian Sen नि Grammar and Dictionary of Kachari Language ( 1904 ) , Rev . Sidney Endle नि The Kachari ( 1911 ) आरो गोबां बिजाबफोर दिहुनलांदोंमोन होन्नानै जों मिथिगौ । 
 बेनि बोसोरसेनि उनाव बै समनि बोखावजायै ग'वालफारा जिल्लानि दैखंखुलारिनि माखासे लेखागोरों बर'साफ्रा 1912 इंराजि मायथाइयाव हावराघात बरछाथ्र सन्मीलन मुंनि आफदखऔ दायो । बेनि गोहोमावनो 1918 इंराजी माइथाइयाव दक्किन कुल बर ' साहित्य सन्मीलनखौबो जोनोम होयो । थिग बेनि बोसोरसे उनावनो 1919 इंराजी मायथाइयाव बिथां मोनहा बर ' छाथ्र सन्मीलनखौबो जोनोम होयो । बिथांमोननि नाजानायाव 1924 इंराजी मायथाइयाव सतीश चन्द्र बसुमतारीनि दैदेननाय आरो सुजुनानै दिहुननायावनो बिबार लाइसिया ओंखार जेनो । बेयो बर ' राव आरो थुनलाइनि मोनसे माइल खुनथिया । 
 जों मिथिगौदि 1904 इंराजी मायथाइयावनो बै समनि Govt . of Assam जों दिहुन्नाय Cacari Reader मुंनि ( Roman Script जों दिहुन जानाय ) बिजाबजों बर ' गथ'फोरखौ फोरोंजेन्नाय जादोंमोन । बेनि 26 बोसोर उनाव इंराजी 1931 मायथाइयाव बै समनि बोखावजायै ग'वालपारा जिल्लायाव गुदि फरायसालिफ्राव आरोबाव फोरोंबावनाय जादोंमोन Roman Script जों ।