मोनसे हारिया हारि हिसाबै थांना थानांगौब्ला , बि हारिनि राव , हारिनि हारिमु बै गासिबो आनो सोनारगोन मोनसे धोरोमनि सायावनो । बिनिखायनो महात्मा मोन बादि सानथौ गोनां माखासे गेदेमाफ्रा बुंलांदोंमोन , जाय हारिया लिरनाय महरै बिमानि राव गैया बि बिमाया राव दङ'ब्लाबो ब'बा आरो बि हारिहा धोरोमबो गैयाब्ला गासिबो गोमा नांबाय होनना हमना लाजायो । 
 सान्थौ गोनां गेदेमाफोरनि बिदि बुंलांनायखौ नोजोर बोनानै नायोब्ला बर'हारिया जोबोद खाफाल एबा बराद गोनां । मानोना बै गासिबोआ जोंनाव दंखाजोब सै । 
 बर'नि बाथौ धोरोमआ बुहुमनि गिबिसिन धोरोम । गुबुन गुबुन धोरोमनि जोनोमखौ दिनैनिफ्राय बिजौ हमलांना गुदिसिम थांफिनब्लाबो मोन्दां हायो । नाथाय बाथौ धोरोमनि गुदि जोनोमनि बाथ्राखौ दासिम रावबो रोखायै हमदां हैनो हायाखे । हानायाबो गोब्राब दा बे बाथौ धोरोमखौ गोबाना सिबिजेन बोनाय बे बुहुमाव जोनोम मोनजेननाय बर ' बिमा बिफा ( मोनसिंसिं बोरायनि बुरैमोनहा ) निराखार गसाइनिफ्राय मोनबोखानाय बादिसो नुनो मोनो । मानोना बे बाथौ धोरोमा गुबुन धोरोमफोर बादि गुबुननिफ्राय अाजावनाय नङा । 
 बे धोरोमनि गाहाय ( फुजा ) फोर्बोखौ गाहायै मोनथामाव नुनो मोनो । लक्षी गार्जा फोर्बो , नाराबोस'जोबथाय ( नारा सिङा ) फोर्बो आरो हांबाय फोर्बो । समलाना खेरायनाबो जायो । बे फोर्बोफ्रा जोंनि डांतल बाथौ गौथुम बियाबआव बुलि बावनायनि गेजेरजों जायो । दानि फोसाब जानाय बिबार बाथौ धोरोमारिफ्राबो गोबां दंसै । नाथाय बिथांमोनहा गामिनि राइजोजों होनाय बाथौ थानसालि गैया । गावबा गाव गुरुनि थानसालियावसो हैयो । बेदिब्लाबो गामि राइजोनि गोजोन खौसेथि राइजो जानायखौ नायना गार्जा फोरबो बावनायखौ ज'यै होयो । जानाया आलादा जायो । खरजफाथिखौ ज'यैनो बानलायो । जोंनाव एना - एनि गैया । बर'वा बर'खा धोरोमा मोनसे बाथौवानोखा । अदालगुरी बाथौ दोरोमआरि गौथुम बियाबनिफ्राय दिहुननाय बिसम्बि आहामबोरायखौ फरायना अां जोबोद मोजां मोन्दों । मानोना बिथांमोननि गौथुम बियाबआव बाथौ धोरोमनि समाव गोबां लिरगिरिफ्रानो बे बाथौ धोरोमनि फोसाबनांगौ फोसाव नांगौनि बाथ्रा आरो गुबुन गुबुन धोरोमजों बाथौ धोरोमजों खाथि आरो गोजाननि बाथ्राखौ लिरना फोरमायदों । बे बाथौ धोरोमनि सायाव बिदि सान्थौग्रा बे बाथौ धोरोमारि गौथुमआव गोबां सुबुंफोर दं होनना जोंनि