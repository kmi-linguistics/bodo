दानि बादायलायनाय मुगायाव बड़ हारिनि राव हारिमु दानाय - लुनाय आसार - खान्थि आरो खौसेथिया सेरखाय फेरखाय जालांनो नागिरनाय समावनो बड़नि माखासे सानसुमा गेदेमाफोरा बड़नि गुदि धोरोम " बाथौ " खौ फोथांना लाखिनो आरो फोसाबस्रांनो थांखियै 1992 इं माइथाइआव दुलाराय बाथौ धोरोमारि गौथुम ABRU नि जोनोम होदों । बे गौथुमा बड़नि आसारखान्थि राव हारिमु , सोलोंथाय बायदि बिथिंआव फोसाबनाय आरो धोरोम फोसाबस्रांनायनि थाखाय गोबां हाबाफारि लाबोदों । बे हाबाफारि बादियैनो ग'साइगाव जिल्ला बाथौ धोरोमारि गौथुमनि सिङाव थानाय बशगाव गोजौ फरायशालिनि लांगोनायाव जानुवारी दाननि 30 , 31 आरो 1 फेब्रुवारी 2005 इं माइथायाव सानथामनि हाबाफारि लानानै दुलाराय बाथौ धोरोमारी गौथुमनि गा 6थि बोसोरारी गेवलां जथुमाखौ गाजा - गोमजायै खुंनो आखायाव लानाय जायो । बे जथुमाखौ मोजाङै सालायलांनो थाखाय 24 - 10 - 04 जथुमनाय मेलनि गेजेरजों मोनसे गोख्रों बानजाय आफातं दानाय जायो । बानजाय आफातआव राइजोफ्रा आंखौनो गाहाय नेहाथारी हिसाबै गायसनो । बे एफा गिदिर जौमा मेलखौ खुंनो थाखाय दाजानाय बानजाय आफातनि गाहाय नेहाथारीनि बिबानखौ रुजुननांगोन होन्नानै सानाखैमोनब्लाबो राइजो राजानि गायसन्नायखौ मान होनानै अां गाहाय नेहाथारीनि बिबानखौ रुजुन्नानै लानाय जोयो । अां सानो बे आंनि खाफालनि रिफिनाय आरो बोराय बाथौनि बिबान । बानजाय आफातखौ मदत होफानो थाखाय गोख्रों मावथिफोरखौ लानानै माखासे दालायसा आफादबो दानानै लानाय जायो । बे एसे गिदिर जथुमाखौ सालाय लांनांगौआव गोबां रांनि गोनांथि जानानै फैयो । मानोना बे जथुमायाव आसामनि दाब दाब जिलाफोरनि अनगायैबो नेपाल , सोनाब बेंगल , मेघालय , नागालेण्ड , अरुणाचल आरो त्रिपुरनिफ्राइबो गोबां बाथौ सिबियारिफोरा थान्दै जानानै बाहागो लाफैगोन । ग'साइगाव जिला आफातआ हागौमानि जोंनि बानजाय आफातनो बाइदि बाइदि बिथिंनिफ्राइ रां बुथुमनानै मदत होदों आरो बानजाय आफातनि जानानै गोबां साख्रिआवला फोरनिफ्राय थोजासे नङाब्लाबो एसे एनै रां मदत हरनायनि थाखाय बिथांमोननिसिम साबायखर बावनाय थाबाय । बे एसे गिदिर जौमा मेलखौ खुंफुंनो थाखाय साखापारा खालामनायाव बाथौ सिबियारीफोर गुवार गोसोयै माइरं रां आरो खामानि मावनायाव जेरैबो बानजाय आफातखौ मदत होफैनायनि थाखाय बिथांमोननिसिम रोजा रोजा साबायखर बावनाय थाबाय । बानजाय आफातजों दाजानाय मोनफ्रोम दालायसा आफातनि साफ्रोम बिबानगिरि मावथि बिथांमोननिसिम आंनि