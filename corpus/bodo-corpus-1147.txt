आदा ? सुइ गालिहम' ? जावजें : जों हायेननिफ्राय फैदों । जाब्रां , नारें खमला फानहैदों आरो फिथोब बायना लाबोदों । आसिसुखि : फिथोब । मा फिथोब ? जावजें : औ । बे आइ आफाआदि लुन लुन बाना लांदों । बेनो फिथोब । नों मिथिया ? आसिसुखि : मिथिगौ । बैदि फिथोबनिफ्राय खुन्दुं लुना सि दायो । जावजें : औ । हायेननि बर'फोरा एम्फौ फिसिनो फिथोब थोबहोयो , लाथा एमफौ जायो आरो फिथोबनिफ्रायं खुन्दुंलुयो आरो इन्दिसि दायो । आसिसुखि : एमफौ लाथाखौ जायो ? थु थु । मुगै सुगै । जावजें : नों मुगैयो ? आसिसुखी : औ । जावजें : बेसेबा गोथाव । मेलौलाय लाङो । आसिसुखि : आं एम्फौखौ नुब्लानो गियो । लद्राइ - लद्राइ । नुब्लानो खर ' सुबाव , गोजांस्रिउ मोनो अां । जावजें : थोद जाम्बिसो नों । एम्फौ लाथाखौनो गियो नामा ? हायेननिफ्राय जों गुफुर , गोजा फिथोब लाबोदों । बेखौ नों दा जोंनाव थांना नायहै । उस ! जोबोद सान्दुं थिं थिं । आं गोलोमनाय मोनबाय । एसे आथिं आखाय सुना लानि । एसे गोलोमगायो खोमा । आसिसुखि : नों जोबोद गोलोमबाय । मानसियानो थै जागा - जागा जालायथारबाय । आथिं आखाय सुदो आरो खर'खौ फिसिदो । अब्ला गुसु थाजिम मोनगोन । जावजें : दे , आं सुहैनि । नों नाथाय थांग्रोनो मोना । सानैजों थांगोन । आसिसुखि : दे , जागोन । [ जावजेंआ दैसा फार्से आगान सुरलाङो । आसिसुखिया खर'नि आरो जानजिनि दैहुखौ बोरिआव दोनो । जावजें थांनाय फार्से नायहरना बुडो ] आदा जावजें । दै गांदोंब्ला नै बे दैहुनि दैखौ लोंफै । निजिरिनि दैखौ लोंनो नाङा ।