बाथौ दोहोरोमनि बाइदि गुरु बाइदि बोसोनआ बाथौ सिबियारिनि थार गुमुर बिजिरनायाव बेले - बेजे सोमजि होदों । जावनाव सोरबा बेराम फाहामनायनि मुङाव , सोरबा अजा एबा गुरु जोनोम जानायनि मुङाव गुबुन गुबुन दालाइ - दासा बाथौ दोहोरोमाव सथबहैदों । गोबां दालाइ - दासा बाथौ दोहोरोमनि गुरु एबा फोसावगिरिआ गावखौनो बोराइ बाथौनि फिसा एबा फिसाजो , राफोदाइ एबा अबतारनि महर मोनदों आरो गोहो एबा दैब्यबाणी मोन्दों , सिमाङाव फोरोंफैदों होन्ना बुंथिनालायो । दोहोरोम फोथाइनाय आरो फोसावनायाव मुखा गानग्रा बैफोर बाइदि सादु - बैरागी , बाबाजीआ दानदिसेनो दोहोरोम सिबियारिनि गोसोखौ फिदिंनानै , मुहि होनानै एबा जै खालामनानै गावनि दोहोरोमखौ गोबाना लाहोयो । थार बाथौ दोहोरोमनि ओंथि , बोसोन , गुमुरनिफ्राइ एराइखे होना गुबुन लामाजों दैदेनलाङो दिन्थि महरै बेखौनो बुंनो हायोदि बाथौआनो शिब , महादेव , बाथौ बुरैआनो पार्बती , दुर्गा , काली , लक्ष्मी , सरस्वती मुङै गोरोन्थियै बिजिरना फोरमायथिनायाव गोबां बाथौ सिबियारिनि साननाय - हनायाव देबोर नांदों आरो गुबुन बे दोहोरोमाव गोरोबहैदों । 8 ) बाथौ थानसालि एबा सिबिसालिनि अांखाल : - बाथौ दोहोरोमनि थार गुमुर , ओंथि , सानथौ , आसार , नेम , बोसोन , दोहोरोम खान्थिखौ गुवारै राइजो - राजा आरो बाथौ सिबियारिनो मिथिहोनो , फोरमाइना होनो , फोसावनो थाखाइ नख'राव हालामाव , जिला गौथुमनि आरो मिरु गौथुमनि थानसालिनि आरो आश्रमनि आंखाल नुनो मोनो । बबेखानि गोबां बाथौ दोहोरोमारिनि सिथलायाव बाथौ दुमना बाथौ सिबिनाय नुनो मोना । दुखुनांथाव आरो लाजिथाव बाथ्रादि दुलाराय बाथौ दोहोरोमरि गैथुमनि बिमाव , जिला , मिरु गौथुमनि मावथि सोद्रोमा , दैदेनगिरिनि नख'राव बाथौ दुमना बाथौ सिबिनाय , आर'ज गाबनाय , फुं मोनाबिलि जेवारि