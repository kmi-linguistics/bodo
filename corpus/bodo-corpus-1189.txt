सिखिरि : औ आदा । अां उन्दैनिफ्रायनो न'खर सालायफेरबाय । जाउलिया : साबायख'र सिखिरि नोंनि जिउ खांनाया । सिखिरिबादिनो आबिर गोनां फाखिरि - सिखिरि नोंनि जिउ रोंग'थिआ । सिखिरि : औ आदा । संसारनि लैथो हाब्राङाव थाना गुथालनि बारहुंखाखौ आंबो मोन्दां फेरबाय । दुंहाव बारआ आंनि खर'साजों बेसेबा बारलांबाय । [ लासैनो गारांआ थेरलाङो । उनाव मोदै हुगारना बुङो ] आदा नोथाङा जिरायदो । जाउलिया : सिखिरि , नोंखौ दुखुआ नारसिनबाय । नोंबो थांदो जिरायहैदो । औ . . . . मोनसे खोथा । आंखौ नोंथां दाबुं । बिदाखौ नोंथां बुंनो मोना । आंखौ नों बुंब्लानो जागोन । सिखिरि : दे बिदिब्लालाय दानिया नों बुंसिगोन । आं थांनोसै । जाउलिया : दे थांदो । दा अांखौल ' फोजानो दाबाव । अां आदैजों रायज्लायना बिजनी फार्से थांनांगौ । आं बेवसानथामसोल ' थानो हागोन । बिनिफ्राय सिदली सिरां जाना हाजोआव थांफिनगोन । नों थांदो । सिखिरि : दे आदा , नों उन्दुदो । [ ओंखारलाङो ] [ फैसालि गोग्लैयै ] ( नु गाथाम ) - [ बेमाफारियानि न'नि सिथ्ला । सिथ्लानि सा - सान्जा ख'नायाव बाथौ दुमनाय दं । बाथौ गेजेराव फांसे गेरेमसा सिजौ बिफां । सिखिरिआ बाथौगुदिआव खानाय हसरना बाथौ खुलुमदों । लासैनो आर'ज मेथाइनि देंखो गोजावबोयो । ] ( आर'ज मेथाइ ) मा लानानै खुलुमबावनो मा राहायै फोजोनबावनो आफा नोंखौ आंलाइ । अां हालाइ जेबो गैया अांहालाइ राहा गैया मा लानानै फुजिबावनो