नोंथाङा दिनै बिफानि समान बैसोनि मानसिनि सायाव आखाय दैखांनो लाजिनाय मोनाखिसै ? उन सिगां साना होसिया बेबादि आखाय दैखांनो नोंथांनो सोर गोहो होखो ? गोजौ सोलोंथाया ना नोगोरनि बारहावाया . . . ? '
 सिरियै गंस्रिनानै थानांदोमोन मानसआ । मगेननिथिं आसि दिन्थिहरनानै बुंलांबावो मायनाउस्रिआ - " नोंथाङा मिथिगौ बियो सोर ? बियो अांनि आफानि खावसे अंग । बिनि सायाव आखाय दैखांनाय आरो सोंखारिनाय माने आफाखौ खालामनाय जायखौ अां हजम खालामनो हाया , हाथारा . . . . . । " 
 बे खेबावबो मोखां सोम सोम सिरि मानसआ । मगेननिफ्राय बारनबोनाय ढुंब्रुद मोदैखौ हुगारनानै सांग्रां खालामबावदों - ' आरो मोनसे खोथा गोसोआव लाखि . . . . नोंथाङा गामिनि सादा - सिदा सिख्ला हाबा खालामनोब्ला गावखौ सुद्रायनानै लाग्रो । नों सान्नानै ला बेनो अांनि जोबथा राव . . . . . । '
 जाथाय अां गोसारनायनि सिगां गोख्रैये न'फारसे गिदिं लांफिनदोंमोन मायनाउस्रि मोनहा । हाबा थिलिआव जाबोनाय जाथायफोरखौ न'आव खिन्थाफैया लासिनो सिरियै थानो बिबथैखौ लामा ससेयावनो खावलायबोखादोंमोन । सेंग्राया सोरमोन बेखौबो बिबथैनो खिन्थायाखिसै मायनाउस्रिआ । 
 बिसोर न'आव सौफैनाय समाव बिफाया गैथ'आमोन । बे खाबुआवनो मायनाउम्रिआ जाथायखौ बिमानो खिन्था खोमायो । जाथायनि गद गुदिखौ मिथिनायनि उनाव बिमायाबो फिसायनो खिन्थानो गोसो जायाखिसै । सान्नैसो उनाव खबर सौफैखागोन सान्नानै सिरियै थायो । 
 सान्नायबादि सान थामसोअा सिरिये बारलांबायमोन । नाथाय मैयानिफ्राय बारहावाया