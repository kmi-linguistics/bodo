दामाव , बेबायदि खामानि मावनायाव थुलुंगाबो दाहो आरो बेरोखोम थासारिबो दासोरजि । 
 मोनसे समाजनि सुबुंफोरनि खाथिसिनाव थानानै बिसोरनि साननाय , मावनाय - दांनायाव गोहोम खोख्लैनो हासिननाय मानसिफोरा जाबाय घोरोमजों लोब्बा गोनां मानसिफोर - जेरै - पुरुहित , घोरोम गुरु , दौरि , अजा बेजाफोर । बिसोरो ग्रासहुद लेभेलाव थानानै गोबां खामानि मावनांगौ दं । जोंनि हारिनि घोरोमाव गोबां बेले - बेजे हाबना दं , मोनसेबो एक गट नंङा । जोंनि भारतारि घोरोमावबो गोबां फोसाबनांगो दं । घोरोमा माबोलाबा जोंखौ मोजां लामाजों लांनो नागिरै खाना फोथायनाय खोमसि लामाजों लांनो नागिरो । जोंनि भारतारि मानसिफोरानि घोरोम सिबिनायखौ मोजाङैनोजोर होना नायोब्ला मिथिनो मोनगोनदि गुबै खामानिया जाया । इसोर सिबिनाय मानि जों सानो खालि इसोर मोदाय - दावदै फोरखौ गोजन होनाय । सुबुंनि गुबै घोरमनि हाबाया जादों मानसिखौ , मानसिनि देहाखौ गोगो - निसथार खालामनाय । मानसिनि आत्माखौ जौगाहोनाय । मोनसे घोरोमाव मुगैलायनाय ; निन्दा होलायनाय , नेम - खान्थि जायैनि थाखाय रायखोमा लायनाय , थाखो रानज्लायनाय बायदि मुगैथाव गाज्रि साननाय , सेरखाय बेरखाय लाबोयो । बुंनो थांङोब्ला