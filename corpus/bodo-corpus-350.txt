सिखारो । बेखौ बिजिरनानै नायनाय मोनब्ला दानि बर'फ्रा गावजों गावनि गेजेराव बाहागो एबा फारागथिया जानाय नङामोन होन्नानै साननानै लाजायो । दा मा नुनो थाङो । गासिबो गावबा - गाव थांनानै थानायनि थाखाय हांखुर जादों रां खामायनायाव बावगारदों गुबुनखौ । बावगारदों बड'फानि सानस्रि बेसेबां दुखु नांथाव आरो लाजिनांथाव । खुगाजों बुङो मुसे गोसोजों मावो मुसे । बड'फानि सानस्रिखौ फोथांनानै लाखिनांगौआ बर'आसो बेयाव सोरबा गुबुन हारिया फैनानै फोथांनानै खामानि मावफैनाय नङा । गोदोनिफ्रायनो बर'फोरखौ फोजोबस्रांनायनि अराय खैसार साबाय थनायखौ नुनो मोनगासिनो दं दासिमबो । अब्लाबो बे हारिया आन्दासखौनो गैया । बड'फानि मुसुका बानायनानै फसंनानै दोनब्लानो फुजिनाय जाया ।