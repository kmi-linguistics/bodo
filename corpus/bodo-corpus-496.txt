 ( . . . . and this stone with I have set up for a Piller , shall be God's house Jacob in the Bible ) . 
 चीन , तिब्बत , नेपाल , भुटान , बांलादेश , ब्रह्म देश , भारत हादरफोराव गोसारनाय बे आगु सुबुंफोरा गोदोनि अन्थाय मुगानि नेर्सोनफोरखौ सोदांबोनानै दानि गोदान अन्थाय मुगायाव , साबसिन - हामसिन अन्थायनि हाथियारनि अनगायैबो बोर्ला थिर बानायनाय , हानि आइजें बानायनाय , अर बाहायनाय , गोथै बावनाय , न' - बां लुनाय , गराय दाब्रायनाय , मोसौ - मैसो फिसिनाय , सि दानाय , जादु मोन्थोरजों सुथुरजों दावहा नांनाय आरो आबाद मावनायजों लोगोसे दोहोरोम सिबिनायनि गोदान गोदान आदब खायदा सोलोङो । 
 गोदो गोदाय आगु सुबुंफोरा अन्थाय मुगायाव अन्थायखौ गोहोनि नेर्सोन महरै फालिबोदों । नाथाय दानि सोदोमस्रि गेवलांसारनाय गोदान मुगानि सानसुमै सुबुंफोरा बाथौ गायसननानै सिजौ बिफांजों लोगोसे बाथौ बान्दोनि सिङाव सा फारसे जाथ्रासि बिफां आरो खोलाहा फांसे थुलुसि बिफां गायनायनि अनगायैबो गय जरा , फाथै जरा , जेवारी गंसे , अन्थाय थरथाम , थरबा आखाइनि आन्थि मोनथामजों खेबखांनानै मोननाय माइ , फैसा जरा एबा थाइनै , लथा थिया गंसे , सना सोमनाय खुरैयाव गायखेर गोथां ( आवा ) खांख्राय खुरन हरनाय हा , दावदै दैसे जगार खालामनानै बाथौ बिन्दो गायसन्नायनि हाखराव जानागुरुनि बिथोन बाइदियौ बाथौखौ गायसननानै नखरखौ फोथारनाय एबा सान्ति लाखिनाय नुनो मोनो । मुलुग संसाराव गोबां नुबायदि गोहो ( Superhuman Power ) सिथाबना थानायखौ बिथांमोनहा फोथायो । नुवाथारी बे फोरमायथि ( faith ) लेखा गोजाम अन्थाय मुगानिफ्राय दिनैसिम बाथौ फुजा आरो खेराइ गारजायाव बर' अजाया मोन्थोरजों बाहाजार बायकौटि मोदाय मोदुम रायखाङो । बिबो मोनसे आगु हुदा । 
 अन्थाइ - थाइथाम : फाथालसानाया खंसे दैसा । खुंग्रींनि साहा सोनाब खना 10 कि . मि . सो गोजानाव थानाय गंगार एबा भुटान हाजो एबा रायजोनि इसे आफांनिफ्राय रा रा बोहैबोनाय जानालि बिनालि देरबोनाय दैसा । फातालसाना दैसानि सानजाहा खुग्रेब , भुर , नीज्ला , सोनाबहा सामपुर , लाइमुथि , लावपानि , धलपानी , धुधुनी , सामखा आलाइखुंग्री बाइदि बाइदि । फातालसाना दैखौ मिथियै रावबो गैया । फातालसाना दैखौ फातालिसाना दै होन्नानैबो मिथिनाय एबा गाबज्रिनाय जायो । फातालसाना एबा फातालिसाना सोदोब एबा बिमुंखौ सोर माब्ला बाहायग्रोआमोन बेनि दिन्थिलांनाय गैयाब्लाबो बै सोदोबा बर ' सुबुं फोलेरनि एबा रावनि सोदोब । गोदोनि बोराय बुरैफोरनि खुगा खुगा मिथिनाय एबा खिन्थानाय बायदिब्ला आरो जारिमिननि आगान सङोब्ला बे सोदोबनि गुमुरखौ मोनदां हायो । सिखोनाझार एबा फातालसाना दैनि साखाथियाव गोबां हाजो थिया , हाजो - हाला , बिफां - लाइफां , हाग्रा - बंग्रा , दैसा - दैखलं , जानालि - बिनालि , जखा - जरना , दावसिन - दावला , जिब - जुनारफोरजों साग्लोबसारनानै थानाय मोनसे निजोम जायगा । जेरैबो मोनस'वा मोनहास'वा सोरगिदिं हाग्रा आरो हाग्रा । सिखोनाझार हाग्रामा एबा फातालसाना दैनि बिखायाव थानाय बिफां - लाइफां आरो दैसा - दैख्लंफ्रा बे जायगानि आबहावाखौ थाजिम आरो सिदोमा खालामदों । सिखोना जाहार एबा फातालसाना दैखौ बयबो गोथार थावनि आरो मोदायपुरी होन्ना सानो । बे फातालसाना दैयाव एबा