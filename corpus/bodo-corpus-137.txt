मोजां मोन्नो अां नैजौ बोसोर सम लागौमोन , नाथाइ आं जेब्लाबो खोनादों समनि दिङाया जोबोर गोख्रैयैनो खारगासिनो दं आरो खाथियाव मोनफैथारबाय , समाइनाया बारा गोबाव थाबाय थाया , आरो बेनिखायनो नोंनि मोदोमनि बिगुरा दासिम हालागै गोरलै आरो गोगोयैनो थानायलाय आरो दासिमहालागै नोंनि गोसोआव मोजां मोन्नायनि हाबिलास थानायलाय दासिमबो सम थानायलाय फै , जों गोदैयै मोजां मोनलायनि । " 
 फारेसथिं माखासे गोसो थोनायाव गोसो फागोला मानसिफोरा गावनि अनजालिजों थाबनो जुलि जायालासिनो अराइ बिनि समाइनाखौ हमथाना लाखिहोनानै बिजों अराय सम गोजोमना थाबाय थानो हास्थायो । मानोना जुलिनि उनाव बिनि देहा आरो महर मोखांनि समाइनाथिया गोमालाङो होननानै बिसोर सानो । बेनिखायनो जानो हागौ जुलिनि उनावबो गुबुन समाइना अनजालिजों सिखावयै गोसो थोलायनो नागिरो आरो गोबांनि जुलिनि संसाराव गोजोन्नाय गैयै नुजाफैयो आरो माब्लाबा बेखौ सिफायलायनाय जायो । बेनिखानो खन्थाइगिरि John Keats आ गावनि अनजालि Fenny Brawn जों जुलि जाथ'आखैमोन जानो हागौ आरो बिखौ लानानैनो सानहाबनानै गोब्राब जब्रायाव गोग्लैनानै थैनो गोनां जानाय समाव थैनायनि दुखुनिफ्राय गावनि अनजालिखौ नागारलांनो गोनां जानायावसो बांसिन दुखु मोन्दोंमोन । जानो हागौ बेनिखायनो र'मान्टिक खन्थाइगिरि P . B . Shelly आबो गोबां सोमोन्दो लाखिदोंमोन । गावनि समाइना बिसि हारियटेखौबो गारनानै गावनि गुरु हाबाजायै हिनजाव Merry Godwin खौ लानानै इंलेण्डनिफ्राय खारखोमालांदोंमोन । सिगां गोबां सिख्ला आरो