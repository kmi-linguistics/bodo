हाथियार सोमावसारबोनायखौ सुस्रांनानै माहारिनि गेजेराव गोजोन आरो खौसेथिनि थासारि फैगोन । दुलाराय बर ' फरायसा आफादा बेफोर गासै मिजिंखौ सिगांआव लाखिनानै बर'हारिनि मोनसे माहारियारि आफाद हिसाबै गावनि थांखि आरो नोजोरजों हारि थैनाय थांनाय आरो जौगानायनि खामानि मावबोगासिनो दं । बि . एन . सि . आव थाफानाय मोनफ्रोमबो आफादफोरा गावबा गाव थांखि आरो नोजोर गोनां आफाद होन्नानै जों सानो । बे बिथिंआव गासै आफादफोरनि जुथाय आफाद बि . एन . सि आरो दुलाराय बर'फरायसा आफादनि गेजेराव थांखि आरो नोजोरा गुबुन गुबुनब्लाबो फैबाय थानाय समाव दुलाराय बर ' फरायसा आफादा बि . एन . सि . नि सिंआव थायाब्लाबो बायजोनिफ्राय ( गावनि थांखि , नोजोर आरो आदर्शखौ थि लाखिनानै ) नांगौ रोखोमनि हेफाजाब होलांनायनि थांखि लानाय जायो । 

थांखि नं 5 : Corruption free समाज दानायनि थाखाय हाबा मावनायनि सायाव थांखिः थांखि लानाय जायोदि आथिखालाव बर'फोरनि थाखाय दाजानाय बि . टि . ए . डि . नि मोनब्रै जिलाजों लोगोसे बि . टि . सि सेक्रेटारियेटनि गुबुन - गुबुन बिफानाव रां लाखौमानानै खामानि मावनायनि थान्दै मेलाव अजद फैयो । दिनैनि थान्दै मेला गोथौ सावरायनायनि गेजेरजों बिनि सायाव गोख्रों नोजोर होनानै नायबिजिरनो थाखाय आथिखालनि बि . टि . सि . नि गाहाय मावफु सोद्रोमाखौ खावलायनायनि थांखि लानाय जायो । 
थांखि नं 6 : एन . डि . एफ . बि . नि जेंनाखौ सुस्रांनायनि थांखिः 2005 माइथायनि दावहा दोनथनानै सावरायनायनि गेजेरजों जेंना सुस्रांनो थाखाय एन . डि . एफ . बिआ भारत सरकारजों सावरायनो आवगाय बोदोंमोनब्लाबो जेंनाया मावफुं जायाखै । दुलाराय बरफरायसा आफादा बे बिथिङाव जोबोद सांग्रां आरो बेनिखायनो थांनाय 2006 माइथायाव गलाघाट जिलानि जैफुख्रिआव खुनाय बोसोरारि जथुमानि मोनसे थांखिनि गेजेरजों एन . डि . एफ . बि आरो भारत सरकारखौ सावरायनानै जेंनाखौ सुस्रांनो खावलायनाय जायो । देग्लायनि बे 43थि बनरगाव जथुमानि गेजेरजोंबो भारत सरकारखौ एन . डि . एफ . बिनि जेंनाखौ सावरायनानै सुस्रांनो खावलायनाय जायो । लोगोसे रनजन दैमारिनि सावरायनायाव फैयै हानजाखौबो सरकारजों सावरायनो आवगायबोयो बिनि थाखाय खावलायनो थांखि आजावनाय जायो । अरायथा गोजोन , खौसेथि आरो जौगानाय लाबो नांगौखौ नोजोर होनानै भारत सरकारखौ बे बिथिङाव रोखा पलिसि लानानै जेंना सुस्रांनो थाखाय खावलायनाय जायो । 
थांखि नं 7 : हाग्रा आयेन मोनथाय आरो हा बेंनायनि सायाव थांखिः भारत सरकारा 2005 माइथायाव भारतनि ट्राइबेल आरो गोदो - गोदायनिफ्रायनो हाग्रायाव थाग्रा रायजो बे आयेनखौ मावफुनायनि उनावबो आसामाव गारसोनानै दोननायखौ दुलाराय बर फरायसा आफादा गोख्रों रावजों सोंखारियो । गुवारै सावरायनायनि गेजेरजों आसाम आरो भारत सरकारखौ नारसिननायजों लोगोसे नांगौ बादि आयेननि मदद लानानै हाबा मावनो थांखि लानाय जायो आरो थाबैनो जेंनाखौ सुस्राङाब्ला सोमावसारनो थांखि आजावना लानाय जायो । ट्राइबेल बेल्ट आरो ब्लक ओनसोलाव आसाम सरकारा ट्राइबेल नङै सुबुंफोरनो आयेननि हेंथायै हानि मोनथाय होनानै थागिबि ट्राइबेलफोरखौ हा - हुनि मोनथायनिफ्राय नेउसिनायखौ दुलाराय बर'फरायसा आफादा गोख्रों रावजों सोंखारियो आरो आसामाव थानाय गासै मोन 45 ट्राइबेल बेल्ट आरो ब्लकफोरखौ फैगौ 6 दाननि गेजेराव नायबिजिर संनायनि थांखि आजायो । बे मोनथायनि गेजेरजों थागिबि ट्राइबेल फोरनि हा - हुखौ