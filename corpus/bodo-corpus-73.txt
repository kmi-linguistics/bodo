गियानखौ लानो हादोंना हायाखै फोरोंगिरिया गुमुर मोन्नांगोन । बे आनजादनिफ्रायनो फरायसानि हानाय हायैनि बाथ्राखौ गुमुर मोनगोन । जुदि बे बिथिंआव फोरोंगिरिया साग्रां नङाब्ला आरो गोदान गियान होनो नाजायाब्ला अब्ला फरायसाया बै गियानखौ मोजोमनो हायाबो जानो हागौ । बै बायदि गोदान गियान होबाय थायोब्ला फरायसानि लोरबांथिया बांगोन आरो जोबथारनायाव गियान मोन्नो हानाय गोहोया खमाय लांगोन । बिनिखायनो फरायसाखौ राफोद आखा फाखा खालामनोब्ला फरायसानि आगु गियानखौ आनजाद खालामनाया एखे बारे गोनांथार । 
 फरायसा सासेनि माबेबा थिखानाय आयदायाव बुजिनो हायैयाव रावखौ बुजिनो असुबिदा आरि मोन्नाया मानि जाहोनाव जादों बिखौ मोनदांनो थाखाय जर'खा आनजाद लानो हायो । गुबुन मायै , राव आरो सानखान्थि सोलोंनायाव फरायसानि फेलेंखौ नुनो मोनो । राव आरो सानखान्थि आयदाखौ मोजाङै मोजोमनो हादोंना हायाखें फरायसाखौ आनजाद लानो हागौ । मोनफा जर'खा सोंलु बिलाइ थि खालायनाय हायै बुजियैनि जाहोनखौ मोन्दांनो हानाय बादि फोसाबथाय राहा लानो हायो । बे रोखोम सोरजिलु आनजादनि बिथिंखौ गोग्रोमथाय ( Diagnostic ) आनजादा मदद होयो । 
 मोनसे फराय बिजाब जोबनाय उनाव जायखौ evaluation खालामनाय जायो बिखौ बुंनो हायो जुथायारि evaluation । बे बिथिङाव थिखानाय आनजादनि दारै फरायसानि रोंग'थिखौ जुखिनाय जायो आरो evaluation खालामनो रान्नाय ( Grading ) खालामनाय , जौगा मासि थि खालामनाय ( Ranking ) बिनि उनाव जौगा थाखोसिम दावखोनाय आरो फरायसानि उथ्रिनाय सार्टिपिकेट होनाय हाबा खालामनाय जायो । बेराफारसे फरा गौथुमनिफोरनि