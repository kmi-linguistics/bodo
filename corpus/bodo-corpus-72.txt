मोनब्रै
 - फरायसानि मोन्नाय गियाननि गुमुरखौ जथायखालामनाय , 
– गुमुरफोरनि नायबिजिरनाय , 
– थांखि नाजावनाय , 
– आरो बिथोन फोरमायथिनाय फरायसानि मोन्नाय गियाननि गुमुरखौ आनजादफ्राव फरायसानि रोंग'थिनिफ्राय बुथुमनो हायो । फरायसानि समाजारि आरो गाव - गावनि गुनफोरखौ फोरोंगिरिनि बिजिरनायनिफ्राय गुमुर मोन्नो हाया । लोब्बा सोलोंथाइ ( Extra Curriculum ) बिथिङाव दिन्थिनाय हाबा जेरै– गेलेनाय , खन्नाय रोजाबनाय , आरिमु आरि दिन्थिना राहा , बादायनायनि राहा खालामनाय , बाथ्रा दान्थेलायनाय बादायलायनाय , ( Extempore Speech ) हरखाब बुंनाय , थुनलाइ बादायलायनाय आरिनि राहा खालामना फरायसानि इसिं जौगानायखौ थि खालामनो नाजानाया फरायसालि सालायगिरिफोरनि बिबान गोबां दङ' । बेरा फारसेथिं फरायसालियाव खुंनाय गोबां फोरबो आरियाव बाहागो लानानै दावगालु जानो हानाय बाथ्राफोरखौ सान्नो गोनां आरो फोरोंगिरिफ्रा बे थाखोनि फरायसाफोरखौ थुलुंगा होनो नांगौ । फरायसाया फरायसालियाव मोन्नाय गियानखौ नायबिजिरना नाम्बार होनाय जायो आरो फरायसाया उथ्रिलांनो हादोंना हायाखै बिखौ बिथोन होनाय जायो आरो बे थांखिखौ फरायसानि अनगाबो बिमा फिफानो गांसे रिपोर्ट कार्ड एबा सार्टिपिकेटनि दारै मिथि होनाय जायो । 
 माबेबा मोनसे फराखौ थाखो खथायाव जुरिनाय सिगां फोरोंगिरिया रोखा जानो फराजों लोब्बा थानाय गियान सिगां आगु गियानखौ आनजाद खालामनाया गोनांथार । बिनि उनावसो फरायसाफ्रा गोदान फरानि