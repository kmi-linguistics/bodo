बिहुराम बर'नि " गिबि बिथाय ' बिजाबा गांसे दोहोरोम बिजाब । जायखौ डिमासा बर ' रावयै बिथाय थामहिनबा कीर्तन बिजाब होन्नानै रेबग्राया बुंथिना गालांखादों । रुंसारि बिष्णु प्रसाद राभा , म'हिनी म'हन अलिन्द्रलाल त्रिपुरा , जयनारायन बसुमतारी मोन्नि रेब बिदांफोरनिफ्राय गिबि बिथायाव रोदा खन्थुमना लानाय जादों होन्नानै रेबग्राया फोरमायना लादों । जारिमिना मोनहास ' यै बुब्लिनिफ्रायनो भुमनि बर'फ्रा बाथौ फुजिबोनायखौ मिथिनो मोनो । बर'फ्रा बाथौ खुलुमना आथिखालसिम गाव गावनि आसार खान्थिखौ गोरायै लाखिबोदों आरो बाथौखौनो गुदि दोहोरोम होन्नानै गनायना बज'बना लाबोदों । बाइबेलनि गेजेरथिं जेरै जिसु , कराणनि गेजेरथिं जेरै आल्ला , त्रिपिटकनि गेजेरथिं जेरै बुध्द , महाभारतनि गेजेरथिं ब्रह्मा , बिष्णु , महेश्वर एबा हिन्दु बिदिनो गिबिबिथायनि गेजेरथिं भुमाव अरायबो जोंसारगोन बाथौ दोहोरोमनि गिबि मोदाय अबंलावरि सिव बोराय ( बोराय बाथौ ) । 
 गिबि बिथाया खन्थायमा महरै रेबजानाय बाथौ दोहोरोमनि गांसे गुदि बिजाब होन्ना बिजाबनि रायफोरगिरि धुपाराम बसुमतारी , खुदिराम कछारी , जीउराम बर ' आरो बर ' थुनलाइ आफादनि बारग ' आफादगिरि थामहिनबा मोनहा फोरमाइलांदों । 
 बेद , रामायण , महाभारत , पुराण बाइदि बाइदि बिजाबफोराव भारतनि सा - सानजानि मानसिफोरखौ सोदोमस्रि गैजायि ( Savage ) होनलांदों । गुबुन हादरनि गुफुरसा रुंसारी रेभारेन्ड सिदनि एन्डेल , रुंसारी एडवार्ड स्टेक , रुंसारी मेजर प्लफेयार मोनहाबो बर'फोरखौ सुथिमोनखांनाय गैयैखौ बावग्रा एबा फुजिग्रा आरो सोदोमम्नि गैजायिफ्राम ( Semisavage ) होन्नानैरेबना गालांदों । बेफोरनि अनगायैबो भारतनि हारसाफ्राबो बाथौ