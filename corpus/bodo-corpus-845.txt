'ब्रह्म दोहोरोम ' फोथाराव गियानि - गुणि सुबुंफोरनि सिबिनाय आरो बिसोरखौ सिबिनानै सुबुं समाजा ज्ञानसो मोनसिनगोन ! ब्रह्म ज्ञाननि रुगुं , सिमा , अनजिमा थाहैनाय नङामोन ! नाथाय , गुबुन गुबुन मुवा जिरात अनथाय हाजो - हाला , बिफां - लाइफांखौ सिबिनाय खुलुमनायाव जेबो मोननाय नङामोन ! बिनि फिथाया गोथां ! मानोना , गोथै मुवा जिरातफोरखौ सिबिनायजों सुबुंनि गियाना गुवार जाया , बेफोर ब्रह्म हादरनि गियान जानो हाया । 
 अन्थाइ , जिगाबजों दाजानाय मुसुखाफोरा सिबि जाथावना गियाननि हाबा जाथावा ! जोंमा ब्रह्मनि जोंसारनाय मुसुखायाव ध्यान - धारणा खालामब्ला सुबुङा गियान बुद्धि बिबेक मोनगोन ! फार्सेथिं , अन्थाय , हाजो - हाला , बिफां लाइफां सिबिनाय , खुलुमनाय नेहाथ ज्ञाननि खामानि , अगियान खामानि , बे खामानिया मोनसे गोगो समाज दानायाव , जौगानाय जेबो फिथाय मोननो हाया । गोग्लैसोनानै खोमसि खरङाव थागोमानानै , मोजां लामाखौ नेवसिनानै , जोबस्रांनाय फार्से सिगांंब्ला थारैनो , हारि - समाजा मोखाङ , सोमनानै थानो गोनां जायो ! खोमसि लामाजों आगान सुरब्ला जोबस्रांनायनि अनगायै माथो सिमां नुबावनो ? 
 अन्थायनि मुसुखाया ब्रह्म गियानखौ आन्ज्लेद खालामनाय ! थांनानै थासान्दिआव सुबुंनि जिव दोंसेया फैमाल मिजिंक ! फिथाय महरै गेसेव ! मुलुगाव थांना थानायनि जेबो ओंथि गैलिया ! रेबलांनाय देहा - मेलेमाव सानब्लाबो आग्रोमोनलिया ! 
 गोगो सुबुं समाजनि गोरों - गोरा धोरोमसुला सैथो गुण , सोर्जिलु गियान बुद्धि सोलो गोनां , बिबेक हानायनि राहा लामा दङ । जिगाब अन्थायनि मुसुखाजों ब्रम्ह दर्शन मोन्नाया गोब्राब , जेबो राहा लामाया गोथेनाय ! हासथायब्ला मोन्नायनि राहा गैया ! थारैनो नुनो मोनै महर गैयै ब्रम्हनि गुण , कर्म आरो आखुथाय फोरखौ हमथानो हायो ! जोबोर रंजानाय खुसि समाव मोन्नोबो हागौ ! नाथाय बियो दान्दिसेनिल' गोगो जिव दोंसेनो गोजोन बोहैथि निजोराखौ माब्लाबाबो हाया , गोहो रावहाबो गैया ! 
 अन्थाय जिगाबजों गोसोबादियै दाजानाय मुसुखाखौ लानानै सिबिनाया , थारैनो गोगो गोर्बोनि