सल'मा होन्नानै बुङोब्ला सुंद'यै नोनसे गोलान सल'खौनो मोनथिनो हायो । जेराव थार मोखथांनि जिउ जाथाइनि खौरां एबा जिउ जारिमिना सिथाबनानै थायो । अांगो जिउ जारिमिननि लोगोसेयैनो सल'मायाव खायसे लेङाय सल' ( Sub plot ) बो थाफायो । इटाली नभेला सोदोबनिफ्राय इंराजिनि नभेल सोदोबा फैनाय । बर'नि सल'मा सोदोबा इंराजिनि नभेल सोदोबनिफ्राय फैनाय । दानिया बर ' थुनलाइ मुलुगाव बर ' सल'मानि गोजाम मुगायाव बर ' सल'मानि मोखां नुनो मोनाखैमोन । बबेखानि गोदान मुगानि 1962 माइथायावसो चित्तरनजन मोसाहारिनि जुजायनि अर सल'मानि गेजेरजों बर ' थुनलाइआव सल'मानि जारिमिना जागायदों । बे लिरबिदांयाव आं 1962 माइथायनिफ्राय 2008 माइथायसिम सोर सोर मा - मा सल'मा सोरजिखो बेखौसो फोरमायगोन गुबुन आयदायाव हाबनो सानाखै । बेनिखायनो फंसे बाथ्रा बुंखांनानै दोननाया गाहाम जागोनदि आंनि आखायाव जाखिनि सल'माफोरनि खारिथि ( data ) दं बेखिनीखौनो बे लिरबिदाङाव फोरमायनो नाजानाय जादों । बर ' थुनलाइआव बर ' सल'मानि जारिमिना जागायो 1962 माइथायाव चित्तरन्जन मोसाहारीनि जुजायनि अर सल'मानि गेजेरजों । बिथाङा बे सल'मानि अनगायैबो गोबां सल'मा लिरदों बेफोरखौ माइथाय लेखायै सावरायलांनाय जागोन । मखनो गोनांदि आथिखालसिम बिथाङोनो थुनलाइ मुलुगाव बयनिख्रुयबो बांसिन सल'मा सोरजिबाय । बेनिखायनो सल'मा होन्नानै बुङोब्ला फरायगिरिफोरनि गोसो दरखङाव बिथांनि मुङा सिगांनो जाखांफैयो । बर ' थुनलाइआव सल'माया जागायजेन्दों 1962 माइथायनिफ्रायसो । 1962 माइथायाव चित्तरन्जननि नायल' - जाल ' गांसेल ' सल'मा जुजायनि अरआ नुजाथियो । बेनि उनाव 1971 माइथायसिम बर ' थुनलाइआव सलमानि अनजिमाया लाथिख । रामचन्द्र बसुमतारिनि खाफालनि बोसोन सल'माया 1972 माइथायाव नुजायो । गांनैल सल'मा 1973 - 74 खिथेर आरो नोंखौ मोनाबा सल ' माया गांसे - गांसेयै नुजायो । गांनैबो सल'माया चितरन्जनजोंनो सोरजिजानाय । 1975 माइथायाव गांसेबो सल'मा नुजायाखै । जगतसिं नार्जारीनि गोरोन्थि आरो मनरन्जन लाहारिनि खारलुं सल'माया 1976 माइथायाव नुजायो । खारलुं सल'माया मनरन्जननि गिबि सल'मा । 1977 माइथायाव नबिन औवारिनि बैसोनि देंखो गांसेल सल'माया सेरजिजायो । 1978 माइथायावबो बिरेस्वर बसुमतारिनि जौमोननि बर्सा सल'मायानोल नुजायो । 1979 माइथायावबो राजेनद्रनाथ ब्रम्हनि फैमाल आनोल नुजायो । 1980 माइथायावा बर' सल' मानि सोरजिनायखौ बांसिनिन्नाय नुनो मोनो । बे माइथायनि सल'माफोरा जाबाय फारियै - ( 1 ) धरनि धर औवारिनि - मैहुर ( 2 ) बुद्धदेब बसुमतारिनि - दैथुन ( 3 ) नन्देस्वर दैमारिनि - मन्जु बाला देबी (4 ) कामाख्याचरन नार्जारीनि -