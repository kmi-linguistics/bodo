An outline of kachari Grammar मुंनि बिजाबखौ सिगांनि दरं दानि अदालगुरि जिल्लानि बर'फोर रायज्लायग्रा बर ' रावनि सोमोन्दै लिरनानै गालांदों । बिनि अनगायैबो बिथाङा 1911 माइथायाव " The kacharis " मुंनि बिजाब लिरनानै बर ' राव थुनलाइनि सोमोन्दै गोबां बिहोमा होलांदों । रभारेण्ड एल . अ . स्क्रेपस्रुड साहेबनि " A short Grammar of the Mech or Boro language " बिजाबा 1889 माइथायाव ओंखारो । 1905 माइथायाव सार एडवार्ड गेट साहेबनि " A History of Assam " बिजाबा ओंखारो । बेफोर बिजाब फोरनो बर ' राव हारि आरो थुनलाइनि गांफा - गांफा बेसेन गोनां बिजाब महरै दिनैसिम गनाय जाबोदों । 
 बर ' रावखौ फोरोंनायनो बिजों ( Medium of Instruction ) महरै फरायसालिआव थिसनानै थाखाय आसाम चरकारनि खाथियाव बर ' सुबुंफोरा दाबि खालाम बोदोंमोन । बेनिनो फिथाय महरै 1963 माइथायनि 18 मे खालि आसामनि बै समनि गाहाय मन्त्री रुंसारि बिमला प्रशाद चलिहा बिथाङा बर ' राव खौ सोलोंथायनि बिजों महरै कक्राझार गोजौसिन फरायसालिआव गिबियै बेखेवनानै होय । ( बड़ ' थुनलाइनि जारिमिन 2nd edition 2007 page - 12 , par - 2 ) 1968 माइथायाव गेजेर फरायसालि आरो 1972 माइथाय निफ्राय गोजौ फरायसालिआव सोलोंथायनि बिजों महरै थिसन जायो । 1976 माइथायनिफ्राय गौहाति मुलुग सोलोंसालिनि सिङाव M . I . L महरै PU . थाखोआव 1978 माइथायनिफ्राय बि . ए . , बि . कम . थाखोआव आरो 1986 माइथाय निफ्राय Higher Secondary Education Councilनि सिङाव हायार चेकेन्दारि थाखोआव गनायथि मोनो । बे बर ' रावानो गौहाटि मुलुगसोलोंसालिनि सिङाव एम . एइ . एल . ( MIL ) आयदायाव Postgraduate Certificate , Diploma आरो Elective आयदानि थाखाय फारियै 1985 , 1994 आरो 1999 मायथायनिफ्राय गनायथि मोनो । आरोबाव 1996 मायथायनिफ्राय बर बिफानाव Master Degree आरो 2006 मायथायनिफ्राय जौमा फरायसालियाव बर आयदाखौ गाहाय आयदा ( Major ) हिसाबै गनायथि होनाय जायो । 1984 मायथायाव आसाम सरकारा आसामनि मावखआरि लोगो राव हिसाबै कक्राझार आरो अदालगुरि साब - दिविजनन् सिङाव गनायथि होनाय जादोंमोन । बेखौ नोजोर होयोब्ला जों बुंनो हायोदि - बर रावा दिनैसिम गोबां जौगा बोगासिनो दं होन्नानै । हेफाजाब बिजाब - 
1 . Dr Brahma Kameswar , A Study in Cultural Heritage of the Boros Bahniman PrinterS , Guwahati 22 , 1998 . 
2 . Gait E . A history of Assam . LBS publication pan bazar ,