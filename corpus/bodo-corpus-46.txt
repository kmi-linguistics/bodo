बिजाबआ गोदोबो दंफां बिगुर एबा बिलाइयाव लिरनाय दंमोन । नाथाय साफायनाय बिजाबआ दानि बादि गोबां गैयामोन , बाइसेत्रा बिजाब दिहुन्नानै बयबो फरायनो मोन्नायनि खाबु गैयामोन । गोबां सुबुं सोलोंनो हानायनि फरायसालिबो गैयामोन । सै रोखोम लेखा बिलाइबो दिहुन्नो हायाखैमोन होन्नांगोन बै समाव नाथाय गोदान साफायग्राफोरजों दिहुन्नाय बायब्रुस बिजाबआ दिनै सुबुं समाजनि सोदोमस्रि ( सभ्यता ) आरो जीउ खांनायाव मैखोम सोलाय - सोल ' लाबोबाय । मानोना बिजाबआव गियाननि ख'राक दं । बिफोरखौ नोजोर होनानै समाजनि माखासे सानसुमै सुबुङा गोथौ चिन्ता खालामनानै गावनि माहारिनि गोदोनि गिज्रा हुदाखौ नागारहोनानै साबना आरो जौगालु फार्से दैदेनलांनो लाब्लाबो गंग्लायद'वा आरो नांगौ बादि सोलोंथाइ लानाय नुवा एबा समाजआ लुबैनाय बादि सोलोंथाइ लानो गोसो जाया । फरायनाय , सोलोंनायाव अलसिया । 
 सासे बैसो जानाय बोरायदबनि बाथ्रा । बिनि बैसोया थखन गावनि खोथा मथे डजिबा बोसोरनि देउना बारबायमोन , बोरायनि मुङ थेमब्रा बर' । बिनि फिसाज्ला अनदलाखौ लोगो हमनो थांब्ला अां बे बोरायखौ आथिं खेबलु - खेबलु माबा - माबि खालामबाय थानाय नुनानै सोंदोंमोन , – आदैया मा खालामदों होन्नानै । अनदलाया बे समाव न'आव गैयामोन ।