जिलाफ्राव सोनानै दोनफैदोंमोन । जायनि जाउनाव 1901 इं माइथायाव 15 जौ खोन्दो मुसलिम अनजिमाया 1951 इं माइथायाव 25 जौखोन्दो जाहैदों । आसामाव 1901 इं माइथायाव 5 लाखनिबो खम मुसलिम सुबुं अनजिमाया 1951 इं मायथायाव 20 लाख बांदोंमोन । बे समाव आसामनि हिन्दु सुबुंनि अनजिमाया नै गुनल ' बांदोंमोन , 29 लाखनिफ्राय 59 लाखसिम जाहैदोंमोन । बबेखानि हिन्दुफोरनि सुबुं हारआबो उनाव बांलांदोंमोन , मानोना गोबां हिन्दु सुबुंफ्राबो दानि बांग्लादेशीनिफ्राय आसामाव हाबफैदोंमोन । 
 जदि 1901 – 1951 इं माइथायनि गेजेराव आसामाव हाबफैनाय मुसलिमफ्रा भारत हादोरनि ( बोखावै ) सुबुं सानखो बारायनाय हारजों बारायदोंमोनब्ला बै समाव 1951 इं माइथायाव 8 लाख मुसलिम सुबुं अनजिमाल ' जानांगौमोन । नाथाय सुबुं सान्नाय रिपोर्ट बादिब्ला 20 लाख मोन्नाय जादों । बेखौ हिसाबनिकाश खालामोब्ला 12 लाख मुसलिम सुबुं अनजिमाया 1901 - 1951 इं मायथायनि गेजेराव आसामाव हाबफैदों । बै समाव भारत हादोरा हिन्दुस्तान - पाकिस्तान गावस्रायाखैमोन । बिनि थाखायनो बिसोरखौ आसामनि थागिबि आरो भारत हादोरनि नोगोरारि हमनानै लानाय जायो । बियो सैथो नाथाय गुबुन हादोरनि भारतखौ आथिं सिङाव दोन्नानै सासन खालामफैग्रा बृटिशफोरा बबेबा दाबसे जायगानिफ्राय फुथुमनानै लाबोनानै थोन - थोन आसामावल ' सोनानै दोन्ना थागिबि सुबुंफोरनि जीउखांनायाव मिथिंगानि फुंखा आरो जायगा थोयै - लोमै खालामफैनाय बे हाबाखौ मानिनानै लाथाव नङा । जायनि जाउनाव बर ' आरो मुसलिमनि गेजेराव 1952 इं माइथायाव खेबसे गिदिर हारियारि दावहा जानानै थांनाय बाथ्राखौ आबै आबौमोना खिन्थायो । बे दावहाखौ बर ' बोराइ बुरैफ्रा 'बांगाल बुज्राव ' मुं दोन्दों । भारत उदांस्रि जानायनि सिगाङवनो बृटिशफोर दोनफैनाय मुसलिमफोरजों थागिबि सुबुं आरो बर'फोरजों दावराव दावसि जाबाय थानायखौ नुनानै Line system बोनानै होनांदोंमोन । बेनो उनाव ट्राइबेल बेल्ट आरो ब्लक महराव गुस्लायहैयो । 
 1951 इं माइथायाव मुसलिम सुबुं सानखोखौ 20 लाख सान्नानै मोन्नाय जादोंमोन । बिनि गेजेराव 16 लाखखौ बोखावयै ग'वालपारा , कामरुप , दरं आरो नगाँव जिलायाव मोन्नाय जादों । नाथाय भारतआ उदांस्रि जानानै हिन्दुस्तान - पाकिस्तान गावस्रानायनि उनावबो आसामाव सानजा पाकिस्तान दानि बांग्लादेशनिफ्राय आयेन बेरेखा सुबुं हाबफैनाया जोबनानै थाङाखै । 1951 इं माइथायाव 20 लाख मुसलिम अनजिमाया 2001 इं माइथायाव 82 लाख जाबाय । भारत हादोरनि जोनोम हारखौ रुजुनानै नायोब्ला 2001 इं माइथायाव मुसलिम सुबुं अनजिमाया 56 लाखल ' जानांगौमोन । हादोरनि बयनिख्रुइबो बांसिन जोनोम हार थानाय हादोरसानि जोनोम हारजों लानानै हिसाब - निकाश खालामोब्लाबो आसामाव 72 लाख मुसलिम सुबुंल ' जानांगौमोन । बे हिसाबजों जों मोनथिनो मोनो आसामाव बाङाइब्लाबो 20 लाखसो आयेननि बेरेखा बांग्लादेशीफोर हाबनानै दं । आफां आसामाव मुसलिमनि सुबुं सानखोया 40% । इं 2001 माइथायनि सुबुं सान्नायाव ग'वालपारा जिलायाव 51% धुबुरी जिल्लायाव 75% , कक्राझार जिल्लायाव 20% मुसलिम सुबुं अनजिमा मोन्नाय जादों । 
 2003 इं माइथायनि 10 फेब्रुवारीखालि गोदान दिल्लीयाव आसाम सोरखार , मिरु सोरकार आरो बड ' लिबारेछन टाइगार मोनथाम हान्जाजों रादाय खानाय बिलाइ Memorandum of Settlement आव