मोजाङानो . . . . ज'यै सावरायलायनायनि गेजेरजों मोनसे हाबाफारि लानाय जाबाय - बे दाननि 23 खालाराव आसथाम सोनो फैनायनि दिन - तारिख लानाय जाबाय . . . । 
 नाथाय ग'नायनानै लानो हायाखै मायनाउस्रिआ । 'जाथारनाय नङा ' सैथो बाथ्राखौ खिन्था थारनांगोन । गोसोआव बोलो ज'थायना लायो । बिफानिथिं मोखां जाहरनानै खुगा सियो – 'नाथाय आफा . . . नोंथाङा मानस'खौ जेरैबादि सान्दों बियो थिक बेबादि नङा . . . अां फोरमायनोसो हायाखैमोन । 
 फिसाजोखौ थाब बारस ' फिनो बिफाया – 
 " अां गासिबो बाथ्राखौ मिथिजोबखाबाय मायनाउस्रि . . . . आसल'थे बियो दाखालिनि जानांथोरै जाथायखौ लानानै जोबोद लाजिनाय मोन्दों आरो उनदाहाबो खालामदों . . . . हाबानि न'खरावनो सानथामसो थाबोनानै गामिनि थासारिजों गावखौनो गोरोब होनानै सुद्रायना लानो नाजाबोदों । नों अां बुंनायखौ फोथायजोबनो हायाखैबा नोमथै मगेननाव