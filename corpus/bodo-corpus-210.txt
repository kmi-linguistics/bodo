दुलाराय बर ' हारिनि गेजेराव 1952 इंराजी मायथाइनि 16 नभेम्बरखालि दानि बासुगामियाव बर ' साहित्य सभा मुङै बर'नि थुनलाय आफादखौ दानाय जायो । दिनैसिम बे आफादानो बर ' राव थुनलाइनि जौगानायनि हाबा मावगासिनो दङ ' आरो बे बर ' साहित्य सभानि आन्थोर ज'यै नाजानायाव इंराजि 1963 मायथाइनि 18 मे खालि सोलोंथाइनि बिजों महरै बर ' रावखौ दानि क'क्राझार नोगोराव थानाय सरकारि गोजौसिन आरो गोबां फरायसालियाव बै समनि आसामनि गिबि मन्थ्रि बिमला प्रसाद सलिहाया बेखेवजेनो । एखे बोसोरावनो आसामनि गासै गं 40 गुदि फरायसालिफ्राव बर'रावखौ बिजों महरै सोसन्नाय जायो । 
 थिग बेबादिनो 1968 मायथाइनि 28 सेपतेम्बर खालिनिफ्राय बर ' रावखौ गेजेर फरायसालियाव सोसन्नाय जायो । बेबादिनो फैयै फैयै 1972 इंराजी मायथाइनि 6 आगस्त खालि सेकेनदारि स्टेसनि हाइस्कुल थाखोआव बिजों महरै सोसनजेनो बै समनि गिबि मन्थ्रि शरत चन्द्र सिंहआ । 1976 मायथाइयाव गिबि खेबनि थाखाय बर ' बिजोंजों मेथ्रिक आनजादखौबो लिरजेनो बर ' फरायसाफ्रा । 
 1976 इंराजि मायथाइयाव बर ' बिजोंखौ P . U . ( Pre - University ) थाखोआव M . I . L . हिसाबै आसाम सरकारनि गनायथिजों गायसन जेन्नाय जायो । बेबादिनो 1978 मायथाइनि 29 फेब्रुवारि खालि बर ' रावखौ B . A . थाखोनिबो M . I . L . हिसाबै गनायथि होयो आसाम सरकारा गुवाहाटी मुलुग सोलोंसालिनि सिङाव थानाय माखासे फरायसालिमाफ्राव सोसनजेन्नो थाखाय । थिसनजेन्नाय कलेजफ्रा जाबाय - क'क्राझार कलेज - ( दानि क'क्राझार सरकारि फरायसालिमा ) , जनता कलेज सेरफांगुरि ग'साइगाव कलेज , बङइगाव