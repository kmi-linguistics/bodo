सोबख'नाय , थगायनायनिफ्राय उदां मोन्नो बयखौबो फोजाखाङो । दीधेलीखौ लाफानानै खाथिखाला गामि चापरा , हेरामजार , माघपुर , रतनपुर , रणाकुसि बाइदि गामिनि बांसिन आबादारिआनो हाबिगुमा जमिदारि सिंआव दंमोन । बे थामोनथानि फोजोबस्रांनो बै हालामाव बिष्णु प्रसाद राभा , मदन चन्द्र मेधि बाइदि देदेनगिरिजों लोगो नांना बिथांआ आधियार ( आदिआरि ) सोमावसारनाय जुरियो । बे सोमावसारनायाव लोगो लाफादेरो हालामनि सतिश रामसियारि , नबिन रामसियारि , छमिरुद्दिन आहमेद , बालिराम दास ( रतनपुर ) आरो ससियेलिष्ट हान्जानि बीरेन्द्र कुमार दास । 
 दीधेलीआव जुरिनाय सोमावसारनायनि खारथाय आरो थामोनथाखौ गोख्रों खालामनायनि थांखियै बेलशरनि नबीन मेधिखौ रति सरगियारिखौ रायलाय - होनलाय मदन मेधिआ दीधेलीयाव लाबोयो । नबिन मेधिनि सुबुरुनाव आर . सि . पि . आइ . हान्जानि जौसिन दैदेननायाव थानाय संग्रामि बिष्णु प्रसाद राभाखौ दीधेलीयाव लाना फैनाय जायो । बिब्दिनो रति सरगियारि , मदन मेधिया राभानि खाथियाव गसंफायो । राभानि फोनांजाबथायाव कमिउनिष्ट आदर्शनि रामि सानस्रि सोमजिखाङो , सरगियारि आरो मेधिनि जिउयाव । बिष्णु राभा , तरुण सेन डेका , ल'कनाथ बरुवा , कामिनि महन शर्मा , अरबिन्द ' ध'ष बाइदिखौ लाफानानै गोबां संग्रामि कमिउनिष्ट दैदेनगिरिनि हाबा थावनियाव महर लायो दीधेली हालामा । दीधेलीयाव आर . सि . पि . आइ . हान्जाखौ सरखारा आइन बेरेखा होन्ना फोसावनायाव रुंसारि मेधिया सरखारि सान्थ्रिजों हमजायो । लोगोसे दीधेली माइनर स्कुलनि गाहाय फोरोंगिरि छमिरुद्दिन आहमेदआबो हमजायो । बिथांमोनआ राजखान्थियारि खाजानाय हिसाबै 1950 माइथाइनि जुन दाननिफ्राय