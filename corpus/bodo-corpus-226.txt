 ( Institution ) फोरानो सोरबा सासे बिगोमाजों सालाय जाबाय । इसे नोजोर होब्लानो नुनो मोनो जोंनि साखाथियाव थानाय गोबां स्कुल , कलेज , फसंथान , कम्पानी , इण्डाष्ट्रिफोरानो सोरबा सासे बिगोमाजों सालायजानाय । आथिखाल भारतनि गिदिर गिदिर कम्पानी , इण्डाष्ट्रिफोरखौ कौटि कौटि रांनि बिगोमा रटन टाटा , मुकेस आमबानि , अनिल आमबानि मोनबादि सुबुंफोरासो सामलायो । कम्पानी आरो इण्डाष्ट्रिफोरा बिगोमानि जानायलाय बिथांमोनहा गावसोरनि गोसो बादि दैदेनो । बिथांमोनहा गावसोरनि इण्डाष्ट्रिफोरखौ सालायनो थाखाय गुन गोनां , रोंखा - राखा राफोद फरायसानोसो साख्रिखौ होयो । जायफोरनो साख्रि होयोब्ला गावनि इण्डाष्ट्रिनो बोसोरआव कौटि कौटि रांखान्थि आरजिनानै होनो हागोन । 
 बिदि थासारियाव दानिया नायदो , सोर साबेसे जोंनि फरायसाफोरा गुन गोनां सोलोंथाय लानो हादों एबा लानो नाजादों ? H . S . L . C , H . S . , BA , B . Sc , B . com बायदि थाखोनि बोसोरारि आनजादनि फिथाय फोसावोब्ला नुयो बर ' फरायसाफोरनि सेथि थाखोआव उथ्रिनो हानाय अनजिमाया आसि बिजौआवनो साननो हानाय । आरो जाय फरायसाफोरा सेथि थाखोआव उथ्रिसारनो हादों , बिसोरबो गोजौ सोलोंथायखौ नांगौ रोखोमनि लानो हायाखै । गुबुनफोरनिखौ नायदो , सेथि थाखोआव उथ्रिसारनो हानाय फरायसाफोरनि अनजिमाया गोबां आरो बांसिन फरायसाफोरानो 80 , 90 जौखोन्दो लानानै उथ्रिसारनाय । अब्ला