बियो चीनआव Communist Republic of China खौ गायसन्नानै गालांदों । जायनि दारै चीन हादरनि सुबुंनि मोखाङा गोजों जादों । बिथांनि होलांनाय सान्थौ आदर्शखौ चीननि गासै नोगोरारियानो गोसो गोरबोजों आजावना लानानै फालिबोबाय थानायखौ नुनो मोनो । बेखायनो बिसोर 'माव ' खौ गोदान चीननि दागिरि होन्नानै दिनैसिमबो गनायबोदों आरो जौगा मानजों अरायबो सिबिबोदों । बिथांनि आद्रा सिमांखौ मोखथां महर होनो थाखाय दिनै चीननि नोगोरारिफोरा मुखुब बुब्लियाव दं । मावनांगौ खामानियाव माब्लाबाबो उनफिन्नाय गैया । दिनै भुमखौ सोमो नांहोबाय गावसोरनि गोब्राब बाउसोमनानै हाबा मावनायनि गेजेरजों । 
 जाय दैदेनगिरिनि दारै दिनै गासै भिटनामनि नोगोरारिफोरनि गोसोआव अरायबो खुसि आरो खुगायाव अरायबो मिनिनायनि सिन नुनो मोनो बे दैदेनगिरिनि मुङानो जादों ह - सि - मि । बै समाव भिटनामआ फ्रान्सनि खुंथायाव दंमोन । उनाव फ्रान्सआ आमेरिकानि आखाइयाव गथायनानै दोनलांदोंमोन । ह - सि - मिअा गोब्राब नाजानायनि गेजेरजों गावनि जोनोम हादरखौ उदां खालामनो हादोंमोन । दिनै ह - सि - मिआ सावराय जायो । बिनि दावहा नांनायनि गेरिला खायदा आरो खौसलखौ । बियो सा आरो खोला गावस्रानायखौ खौसे खालामदोंमोन । बुंनो थाङोब्ला मोनफ्रोमबो उदखारि हान्जानि खुगायाव खोनानो मोनगोन ह'सि - मिनि बाथ्रा आरो आयदाखौ । बिनि दावहा नांनायनि खायदा आरो खौसला दिनै भुमावनो गनायथि मोनबाय एबा होजाबाय होनब्लाबो ख'हा जानाय नङा । बिनि सान्थौ आरो आदर्शआ दाबो भिटनामनि नोगोरारिफोरनि गोसोआव अराय थुलुंगा होबाय थागासिनो दं आरो बिसोरो अरायबो फोथांनानै