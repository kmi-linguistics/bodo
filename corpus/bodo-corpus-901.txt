सान्दोंमोन ? " थैनायनि ना राजा बायदि ! " फिन्नाय - " राजा बायदि ! " अब्ला बै समावनो हारिमुजों जौगाखांबोनाय मानसिनि आखुआ मा बायदिमोन ? अनसाय जाथावना नेवसि जाथावना ? अनसाय जाथावना । नाथाय जोंनि बेलायाव मा बायदियै बेखेवनानै लिरनाय ? राज म'हन नाथ बिथाङा गावनि - " THE BACK GROUND OF THE ASSAMESE CULTURE " बिजाबाव लिरदों - " THE LATTER GAINED THE MASTERY IN TWO WAYS - FIRSTLY BY SIMPLY OCCUPYING THE THRONE AS A LEADER OF A FACTIOUS PARTY - AND IDENTIFYING HIMSELF WITH ALL THE AIMS AND OBJECTS OF THE PARTY THAT SET HIM UP ; OR BY USURPING THE THRONE WITH A BAND OF FOLLOWERS OF HIS OWN RACE TAKING ADVANTAGE OF THE WEAKNESS AND DEGENERATION OF THE RULLING RACE . ASSIMILATING AS MUCH AS POSSIBLE OF THE CULTURE AND CIVILIZATION OF THE LATTER BUT AT THE SAME TIME , PERSISTING IN THE CONSERVATIVE CUSTOMS AND IDEAS PECULIAR TO HIS RACE ; AND EVOLVING A HYBRID CULTURE ? " बेनि खाइनो बे बेलायाव मालाइनि गोजौ हारिमुखौ सान्नानै नाइयोब्ला जोंनि माखासे गेना गोनां हारिमु आरो बेनि आखुखौ गारनांगोन ; नङाब्ला जों बै सियाल गोथां राजा जानानै गावनि हारिखौ बावगारनानै गावनि गियाथि बाहागिखौ सिनाय जानो गिनानै गोजान गोजान थानो होनायनि बादै जेबो जानाय नङा । दिनैनि Computerनि मुगायाव GLOBAL VILLAGE दानायखौ बोरै गोसो खांनो हानो ! दिनै भुमआ जोबोर गुसेब आरो फिसा जाबाय । थांनानै थानायनि बेलायाव जोबोर सानै हयैसो थाबायनो गोनां जाबाय । गरसे बुथाम दबायनानै होब्लानो गासैबो भुमखौनो आवग्रिनानै थानाय जेङा जेंगोनाखौ नुजोबनो हायो आरो बुजिनानै लानो हायो । बै समनि REV SIDNEY ENDLE नि " THE KACHARIS " बिजाबाव सरजाब फानाय सासे आब्रानि खौरा सल ' आव बै आब्रा गथ'आ दै गाथोनआव थाखा थाय जखायब्रै होनानै लाबोनाय सिख्लाखौ दुखुआव मेगननि मोदै गबाय थानायखौनो मेगन बेरनाय होननानै थगाय जानानै मोसौ हालुवाजों सोलाय जानाय आरो मोसौ हालुवा हासुबाय थाब्ला मोसौ हालुवाखौ उदै गब्लंदों होन्नानै बोरमाजों सोलायनाय बायदिसो जागोन । अब्ला जोंनि हारिनि मानसिखौ जाम्बा , आब्रा , अलसिया , उन गोग्लैसोनानै थानाय सुबुं बायदि बिमुंजों बुंथिगोन ; संबिजितआव जायगा होनानै RESERVATION होजागोन बेनि अनगायै जों जेबो दावगानायनि हाबा फारि लानो हानाय नङा । गोजौ फार्से थांनांगौआ गाहाय फार्से थांनायसो जागोन । आलो गोजोन थांनानै थानो थाखाय सुबुङा होसो होसो जायगा नागेरो । दाउमा - दाउसा , जिबजुनार फोराबो नागेरो । थांनानै थानायनि आदारानो जा एबा बोथोर सोलायनायानो जा जायगा गारनानै गुबुन दाबसे जायगायाव बिरलाङो एबा थाबाय लाङो । जेरै दाउसिन दुब्रि फैब्ला मेसेंनि दाउसिन फैलायबाय । मेसेंनि एबा गोजां बोथोर सफैनायनि इसारा दिन्थियो । गावनि गारांखौ आनज्रायथ'नानैब्लाबो बोथोरजों गोरोबनानै थांनानै थानायनि बेलायाव ज'ज'यैसो