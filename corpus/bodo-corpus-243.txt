सरासनस्रा सुबुं गासैखौबो आं खावलायो सरखारजों दावहा नांनायनि गुबुन गणटान्ट्रिक राहाफोर दिहुन नो थाखाय । बुंनो थाङोब्ला बन्दआ मानसिनि उदांस्रिनि बेरेखा । बर'रायजो लाबोनो थाखाय हाखा - खुन्दा बुलायबाय , नारा नाथार जुजिना बिनि फिथायखौ मा मोनखो ? टाखा थिंख्लिसेल हरनानै बर'फोरखौ बुरखायफ्लाबाय । बेखौ सेलायबेलाय खालामनायावनो गोबां जोहोलावफोर थैलांबाय । बिनि जुनै एना - एनि गावस्रा गावस्रि जाबाय । हारिनि गोख्रों खौसेथिया बायनानै थांबाय । बिदिनो हारिनि गेदेरथार थांखिया थेर बेथेर , सोरलां बोरलां जालांबाय । टाका थिंख्लिखौनो होसोबायना मावना जानोबो बावलांबाय । सोरबाबा हास्थायना होसोबायब्लाबो मोनैनि दिखारजों आरो खायफाबा बाहागो मोन्नायनि खुसिजों दाबखानि बिदै , आबगारि आरो बेलाथि फोरखौनो गोलोम बोथोरनि दै गुसु बायदि ग'ग' - गागाय लोंनानै निजोरा दैयाव गोजोमना थानायबादि थासै । 
 सोमाव सारजेननायनि समनिफ्रायनो टाउननि रुजुनायाव गामिनि मानसिफोरा बांसिनै खस्त सहायबोनांगासिनो दं । मेल - मिथिङाव , रेलि हानजा सुरनाय आरो गुबुन आन्दलननि , हाबाफारिफोराव मदद बाहागो लानानै ओंखाम रसानांनांनाय , दै गांनांनाय । नोगोरनि मानसिफोरनि हाबाफारियाव बाहागो लानाया बाङाय । फारसेथिं पलिच - आरमिनि अत्यासार आरो गुबुन फारसेथिं