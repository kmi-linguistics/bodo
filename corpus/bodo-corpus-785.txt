for Bodo Medium Education नि सायाव सावरायनो थाखाय बडलेण्ड हायुंआरि मावखनि अडिटरियाम आव सोलोंथाय बिफानारि ( General Meeting under Education Department ) गेजेरजों मोनसे गेवलां मेल खुंनाय जायो । बे मेलाव दुलाराय बर'फरायसा आफादनिफ्रायबो बहागो लानाय जायो । बे मेलनि गेजेरजों बिटिसिनि गाहाइ मावफुं सोद्रोमा मुस्रि हाग्रामा महिलारी बिथांआ Education Bil - 2011 खौ बर ' बिजोंनि थाखाय माखासे सोदांनाय लाबोनांगौनि बाथ्राखौ आसाम सरकारनिसिम नारसिनहरनाय जागोन होन्नानै बाथ्रा होयो । 
16 सेप्तेम्बर , 2011 बडलेण्ड मुलुग सोलोंसालियाव गोदान फरायसाफोरखौ बरायनाय फोर्बोः
 बड'लेण्ड मुलुग सोलोंसालि ( कक्राझार ) दुलाराय बर ' फरायसा आफादनि बानजाय नायाव बडलेण्ड मुलुग सोलोंसालियाव गोदानै फरायनाय फरायसाफोरखौ बरायनाय फोर्बो The Bodo Freshers and Get - Together 2011 खौ बड'लेण्ड मुलुग सोलोंसालियावनो गाजा - गोमजायै खुंनाय जायो । बे हाबाफारियाव गाहाइ आलासि महरै बाहागो लायो दुलाराय बर फरायसा आफादनि नेहाथारि मुस्रि देरसिन दैमारी आरो मेल बेखेवगिरि आलासि महरै बाहागो लायो कक्राझार जिला दुलाराय बर ' फरायसा आफादनि आफादगिरि मुस्रि लरेन्स इसलारीया । 
18 सेप्तेम्बर 2011 , गुवाहाटी मुलुग सोलोंसालियाव गोदान फरायसाफोरखौ बरायनाय फोर्बोः
 गुवाहाटी मुलुग सोलोंसालि दुलाराय बर'फरायसा आफादनि बानजाय नायाव " गोदान फरायसा बरायनाय आरो बर'फरायसा जथाय जथुम " फोर्बोआव गाहाइ आलासि महरै दुलाराय बर'फरायसा आफादनि बोसोनगिरि मुस्रि रोनगोरा नार्जारीया बाहागो लायो । लोगोसे मिरु आफादनिफ्राय बाहागो लाफायो फारियै - नेहाथारि मुस्रि सतन नार्जारी आरो रांगिरि मुस्रि जसमानिक ब्रह्मआ । 
23 सेप्तेम्बर 2011 , गोदान दिल्लीयाव सावरायनाय : 
 दुलाराय बर'फरायसा आफादनि आफादगिरि मुस्रि प्रमद बर ' आरो लेङाइ आफादगिरि मुस्रि रबिन्द्र मोसाहारी आरो सुबुं फोनांजाब नेहाथारि मुस्रि समनाथ नार्जारी बिथांमोनहा गोदान दिल्लीयाव थानाय नर्थब्लकआव गाहाइ मन्त्रीनि अफिसार Satrughanshina , Join Secretary , P . M . Office आरो Ajay Kanoujia , Deputy Secretary , Home Ministry बिथांमोनजों बर ' हारिनि गोबां जेंनाफोरजों लोगोसे आलादा बडलेण्ड रायजो दाबिनि सायाव गुवारै सावराय लायनायजायो । 
25 सेप्तेम्बर 2011 , गासै आफाद आरो गासै दोलोफोरनि जथुम : बर'माहारिनि गासैबो थासारिखौ लाफानानै आलादा बडलेण्ड रायजो दाफुनांगौनि सायाव गुवारै सावरायलायनो थाखाय दुलाराय बर'फरायसा आफादनि बानजायनायाव बड'फा हाउस , कक्राझाराव मोनसे गासै आफाद आरो दोलोफोरनि मेल जानानै थाङो । बे मेलाव दुलाराय बर'फरायसा आफादा गासैबो आफाद आरो दोलोफोरखौ हांख्राय हरनाय जादोंमोनब्लाबो माखासे आफाद आरो दोलोआ बाहागो लाफैनो हायाखै । बयनिबो बाहागो लानाय बे मेला जोबोत गाहामैनो जानानै थाङो । 
30 सेप्तेम्बर 2011 , गोदान फरायसा फोरखौ बरायनाय फोर्बोः
 गुवाहाटी जिला दुलाराय बर ' फरायसा आफादनि बानजायनायाव गुवाहाटी नोगोरनि गुबुन - गुबुन फरायसालिमायाव फरायनाय गोदान फरायासाफोरखौ बरायनाय मोनसे फोर्बो खुंनाय जायो । बे फोर्बोआव गाहाइ अालांसि मेहरै नुजाथि हैयो मिरु दुलाराय बर ' फरायसा आफादनि नेहाथारि मुस्रि बिजय कुमार बसुमतारिया । लोगोसे मिरु आफादनिफ्राय बाहागो लायो नेहाथारि मुस्रि देरसिन दैमारि आरो बाथ्रा दान्थे नेहाथारि मुस्रि खोरोमदाव