हाबानि उनावबो माखासे हिनजाव आरो सिख्लाफोरजों गोसो थोलायदोंमोन , गावनि बिसिनिफ्राय गोजानाव थादोंमोन । बिथांनि गावनि सुजुनाय माखासे मेथाइफोरा गोसो थोनायनि इसारा होयो । 
 गोसो थोनायाव देरहासार जानो थाखाय सोरखौबा गोसो थोनो नाजाग्राया सिगाङाव बाइदि महरै अनग्रोनांगौ , बिनियाव निमाहा बिनांगौ , बिखौ बाख्नायनांगौ , गुरै मिलौदो जानांगौ थामहिनबा बुंनो थाङोब्ला बुरखायनांगौ ( To pursue ) । बेनि गेजेरावनो सोराबा देरहासार जायो आरो सोरबाया जेन्नाङो । बे बिथिङाव सोरनिबा बुरखायनायनि हेफाजाबबो नांगौ जायो । जेरै खन्थाइगिरि Geoffrey Chaucer नि खन्थाइ Troilus and Criseyde आव अहंकार आरो रागा गोनां राजखुंगुर Troilus आ Criseyde होननाय सिख्लाखौ गोसो थोनो थांनानै गावनो दद्र' - भद्र ' आरो बिनि सिबिसुला ( Worshiper ) आरो बान्दा ( Servant ) जानांदोंमोन । मोकथाङावबो मानसिफोरादि बिब्दि जामारनाङो बेखौनो दिन्थिनो थांनाय जादों । बिब्दिनो खन्थाइगिरि George Farquhar नि The Beaux Stratagem खन्थाइयाव खन्थाइगिरिया Archer होन्नाय सासे सेंग्राया Cherry होनाय सासे सिख्लाखौ गोसो थोनो थाखाय सिगाङाव बिखौ सनमान ( Respect ) खालामनो गोनां जादोंमोन आरो उनाव देरहासार जानानै बिखौ जुलि लानो हादोंमोनखौ फोरमायदों । 
 गोरोबलायनाय , गोथौ गोसो थोलायनाया हामजाथाव , आरजाथाव , गोजोथावना , समाइना आरो जिउआव थुलुंगा होयो । बेनिखायनो गोरोबलायनाय मोजां मोनलायनायखौ खन्थाइगिरि S . T . Coleridge आ जिउनि थाखाय समाइना होननानै बुंदों आरा बेखौ सोर्गोनि हाथरखिजों रुजुदों । बिथाङ खन्थाइनि गेजेरजों बुंदों -