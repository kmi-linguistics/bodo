हारसा गुबैनि सेंग्राफोरा बर'सिख्लाफोरखौ मोजां थांखि लाना हाबा खालामा । हाबानि गेजेरजों जाहाते बर'नि गोफार मेलेमखौ दबथायनो हायो थामहिनबा होबथानो हायो एबा बर ' हारिनि गोसोखौ सोबख'ना ( Psychological exploitation ) बे हारिनि मेलेम आरो बोलोखौ गावसोरनि खामानियाव बाहायनो हायो बेनि थाखायसो बर ' सिख्लाखौ हाबा लायो । महाभारतनि दिनाव सोनाब भारतनि गोबां सेंग्राया सा सानजा भारत हादरनि बर' ( किरात फोलेरनि ) सिख्लाफोरखौ हाबा खालामनाय बाथ्राया महाभारताव लिरनाय दङ' । हाबा खालामजानाय बे सिख्लाफोरा सोरबा बर ' राजानि फिसाजो नङाब्ला बिनानावसो । रावबो मन्त्रि एबा सान्त्रि गाहायनि फिसाजो एबा बिनानाव नङा । मानो ? ? बै समाव राजाखौ आखाय खालामनो हायोब्ला गावनि गोसो बायदि बे हादराव खामानि मावनो हायोमोन । बेनिखायनो महाभारतनि