सोरजिगिरिनि सोरजिनाय बे गोमोथाव संसाराव सोरजिनाय जिब - जुनार , हाजो - हाला , हा - अखोरां , दैमा - दैसा , लैथो - लैथोमा , दंनायमानि जिरादफोरखौ लानानै आलो - गोजोनै बुहुमखौ दैदेनलांनायनि सिमांखौ लानानै सोरजिनाय जादों । सोरजिगिरिया सोरजिनाय बे माया थिलियाव जोनोम लानाय लोगो लोगो साफ्रोमबो एबा गासैबो जिबिआनो गावनि मावनांगौ खामानिखौ समनि फाख'नाव गोग्लैनानै मावा होननानै सानब्लाबो मावनो गोनां जानानै फैदों । एखनबा गोसो जानानै मावनो सानब्लाबो नाथाय मावनो हाया । बेफोर मावनो हानाय हायिअानो सोरजिगिरिनि बिथोन । मानोना गासैबो जिबिअानो " परिस्थितिनि अधिन " । बि परिस्थितिनि अधिननि सायावनो मोनसे बिदिन्थि जाबाय - 
 गोदो सैथो जुगाव दशरथ होननाय रघु फोलेरनि सासे राजा दंमोन । बे राजानि फिसाज्ला स्रिरामचन्द्रआ जोनोम मोन्दों । बिखौ सारा मुलुगनि मानसिफोरा इसोर होननानैबो मानियोमोन । नाथाय रामा जोनोम मोनैनि सिगांनो बिनि जिउ - जारिमिना बालमिकि मुंनि सासे मुनिआ रोखा लिरनानै दोनलांदों । रामचन्द्रआ देरै - लावै गावनि जिउ जारिमिनखौ मिथिखानानैबो सासे राजा जालायनानै मानो एसे दुखु गोनां जिउ खांनांखो । रामाथ गोसो जायोब्ला आं थांखिखानाय खामानिफोरखौ मावा जासेनो आलादाहै मावनो हायोमोन । नाथाय मानो हायाखैसै । बिजोंनो सुबुंफोरा मोनथिनो हायो दि , गाव जोनोम मोननाय लोगो लोगो गावनि जिउअाव थांखिखानाय खामानिखौ समनि फाखनाव गोग्लैनानै मावनो गोनां जायो । बेनो सोरजिगिरिनि बिथोन । 
 इसोरनि बोसोनाव संसारखौ रैखा खालामनो थाखाय जिउ खांनो गोनां जानायाव समनि फाख'नाव गोग्लैनानै सानन्थ्र हायै सुखु - दुखु , खैफोद आफोदनि गेजेरजों सोलिनानै जानायलाय बैफोर खैदां - खैफोद , दुखु - दाहानिफ्राय रैखा मोननो थाखाय नुवाथारि गोहोनि खाथिआव आर'ज एबा फुजा - पातल होनानै रैखाथिनि थाखाय हास्थायहरनाय जायो । बिदिब्ला सोर बिसोरलाय नुवाथारि गोहोनि बिगोमाफोरालाय ।
 बिनि फिनखौ नागिरनो थाङोब्ला