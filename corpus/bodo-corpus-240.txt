मोजां Ethics , Philosophies , truth , Transcendence Meditation आरो इशीरनि सायाव गोख्रों फोथायनाय । जिब जिबिनि देहा आरो गोसोआ लोरबांथार आरो नांगौनि बारा गोख्रोंथार जायोब्लाबो बे भुहुमनि आबहावायाव थावरिनो हाया । बेखिनियाव चार्ल्स दारउइननि " Natural Selection " आव बुंफोरनाय " Survival of the fittest " नि बुंफुरलुखौ मुंख'थाव । मानसिया अराय सम थांना थाबाय थानांगौब्ला मिथिंआरी आरो समाजआरी मोननै आबहावाजों खाबजानानै थावरिनो हानाय जाथारनांगोन । अलसिया , नोरजिया जायोब्ला आबहावाया जोंखौ सायखनाय नङा । मालायखौ गादबजोबनो आरो फेजेनजोबनो हानाय गोहो थायोब्लाबो आबहावानि फारिलायाव जों गोग्लैनाय नङा । मुंखजाथाव दि मुलुगनि खारनो रोङै अलसिया द'द ' दाव आरो जिब मुलुगनि राजा दायनासरआबो बेफोर आखुथायफोरनि जुनै अरायनि थाखाय जोबलांबाय । 
 1987 माइथाय निफ्रायनो सोबखजानाय , नासयजानाय आरो गादबजानायनिफ्राय बारग'नो आरो हारिनि हारिमु रैखाथि होनो जुनै रायजो दाबिनानै बरफोरा गोख्रों सोमावसारगासिनो थादों । सोरगिदिं बर'फोरानि बेरेखा हानजाफोरा खर ' दिखोजोबबाय थादों । दिनैसिम गोबां थै बावबोबाय । गोबां बर ' फिसाफोरा बुख्रेब बुख्राब खालाम जाबाय , गावथार जाबाय , है -है सै -सै खालाम