मोदोमनि थाबसिखौ हाख'दो । सान्थ्रि : साबगौ सान्थ्रि गाहाइ । [ सान्ध्रिफोरा हमख्र'बना जाउलियानि बिखानि मोदोमखौ अना - खाना दाबाजों हाख'नो हमो । नाथाय दाबाआ बौवा ] [ " सान्श्रिफोर ! मा मोखांनायखो ? मानसिखौ हमख'बदो आरो बिनि मोदोमनि थाबसिखौ हाख'दो ! " ] जाउलिया : आःआःआः आइदै ! सान्थ्रि : जोबोद गोमोथाव सान्थ्रि गाहाइ । दाबाआनो बौवा माथो नै । मा खालामबावनो ? सेंसौ खाम्फा : डाक्तार बाबु । मुलि होना जाउलियानि मोदोमखौ गुरै खालामदो आरो थाबसिखौ हाख'दो । डाक्तार : साबगौ सान्थ्रि गाहाइ । [ डाक्टारा मुलि होना जाउलियानि मोदोमाव बेजी थुयो । आरो दाबाजों बिखानि थाबसिखौ हाख'ना खाथिनि हाग्रायाव गारहरो । बे समावनो ( सिङाव ) मासे नेउलाइआ अरखांना लाना थाङो । बेखौ नुना सासे सान्थ्रिआ बुङो । ] सान्थ्रि : हुः नेउलाइ ! थाबसिखौ अरखांना लाना थांबाय सान्थ्रि गाहाइ । जाउलिया : आःआःआः आइदै ! नेउलाइखौ लांनोहो । आफा बोराइ बाथौनि थान्दैसो । बियो बिनिनो खाथिआव लांगोन । अब्लासो आफाआ आंखौ थैबाय होन्ना मिथिगोन । [ जाउलियाआ हां थेफुं थेफुं दैसा फार्से