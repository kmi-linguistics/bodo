दोनखोमाया जासे खिन्थानानै होदों । फिसाफोरनि बाथ्राखौ खोनानानै खर'सिथिब्राबनानै बेयो जानो हाया , जानो हाया होन्नानै बुंदों समिर आरो जपेनमोनहा । राहुल आरो नितुमोनहा मानो जानो हाया होन्नानै उलथा सोंफिनदों । समिर आरो जपेनमोनहा गोरोबनाय बाथ्राजों फिसाफोरखौ बुजायदों । 
 : जाय जाहोननि थाखाय जों नोंखौ जोंनिफ्राय अराय गोजानाव दोन्दों । जोंनि बे जोनोम जायगायाव नोंखौ फैनो होआखैमोन । नोंनि सायाव खैफोदनि गोसोम साया दा गोग्लैथों होन्नानै बायह्रायव दोन्नाय जादों । बेबादियाव नोंखौ मिथिखा - हसिखा खैफोदजों जों माब्रै सोमोन्दो खालामहोनो । नों गोसोनिफ्राय बिखौ जेरैखि जाया एरनहरनांगोन । 
 बिफानि बाथ्राखौ मानिया मानिया राहुलआ मानो मानो बुंब्ला समिरआ बुंदों ओरै - 
 : जायनि हान्जाया जोनि न'खौ नायगार नायगार सावदों । जायनि हान्जानि गुलि गावनायाव अांनि बिमा - बिफा , नोनि बिबौ - बिबैया जिउ गोमानो गोनां जादोंमोन , बिसोरजों नोंखौ माबोंरै गोरोबहोनो अां । 
 नितुआबो अख्रा अख्रा मानो मानो होन्नानै सोंब्ला जपेनआ बुंदों – 
 : जायनि हान्जाया अांखौ मोनैनि अांनि फंबाय - बिनानावखौ नायगार - नायगार गावथारलांदों बिसोरजों अां माब्लाबो गोरोबनो हाया । नोनि लुबैनाया माब्लाबाबो जानो हाया । 
 समिर आरो जपेनमोनहा राहुल आरो नितुमोननि मबाइलाव रायज्लायनायखौ बादा होनानै दोनथारदों । बारा बारा मानिथोरैयाव मबाइलखौनो सेनानै लादों । जेब्ला आसामनि आरो बांगालरनि दावराव दावसिया सुग्लायो राहुलआ बांगालराव फरायनो