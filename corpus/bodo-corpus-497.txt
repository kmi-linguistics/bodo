जायगायाव सिखारिफोरा नाहा - मैहा सिखाराव थाङोब्ला सिख्रिसिख्ला साद दान्दालि खानाय लानाय , बिमा गंगा देबि , आगलमाजि गलमोजिजों लोगोसे जाहार बोराइ जाहार बुरै , धनस्रि , बेलस्रि , रुपाथि , खैनाथि , मैनाथि , सनाथि आरो गोबां कौटि कौटि मोदाय मोदुमफोरनो जरा जरा गय देदेरे फाथै सिनारि दुहुब बाइदि मुवा होनानै फातालि फातालि होनानै इसोरनाव आरज बिखनाय जाग्रोयोमोन । जानागुरुफोरा बे फातालसाना दैखौ गावसोरनि मोनथोराव रायखांनांगौ एबा गाबज्रिनांगौ जायो । बेनिखायनो बे दैनि मुंखौ फातालिसाना एबा फातालसाना मुङै मिथिनाय जायो । 
 फातालिसाना एबा फातालसाना दैनि बाथ्राखौ बुंनो थाङोब्ला जारिमिननि सोमोन्दै गोबां बुंनांगौ जायो । नाथाय बे फातालिसाना एबा फातालसाना दैखौ रायखांनाय एबा मखनाय लोगो लोगो फातालसाना दैनि रोबैयाव थानाय अन्थाइ - थाइथामखौबो राइखांनांगौ एबा मखनांगौ जायो । फारसेथिं बे फातालसाना एबा अन्थाइ थाइथामनि सुंद ' फोरमायथि राइथायाव बेखौ राइफोद जोबनांगौआ गोब्राब । अन्थाइ - थाइथामखौ सोर आरो माब्ला गाइसनलाङामोन बेनि सोमोन्दै फोरमायग्रोनो लानाय जाबाय । सिगाङावनो बुंखाबोनाय जायोदि दुलाराय बुहुमनि जारिमिनखौ नायोब्ला नुगोनदि सुबुं सोदोमस्रिया जाखांदोंमोन दैमा - दैसानि सेराव एबा सेरफाङाव । गुबुन हादरनि सोदोमस्रिया जौगादोंमोन जेरै - टाइग्रिस , इउफ्रेटिस , नील , हवांह ' इयांसिकियां बाइदि बाइदि दैमा सेरफाङाव जौगानाय सोदोमस्रिखौ बुङाब्लाबो जागोन । बै समाव चिदली एबा सिरां दुवार आरो सिखोना जाहार एबा नौ नोगोरआ गंगार रायजोनि दुवारफोरनि सिङावनो गोग्लैजोबोमोन । बै ओनसोलाव गोबां दैमा - दैसा , बिलो , फुख्रि , निजिरा - निजिरि , जरना - जरनि , दैसा - दैखलोंफोरजों बुंफुबनाय जायगामोन । गोदो गोदाय अन्थाइ मुगायाव मैहुर खालामना जाग्रा आगु सुबुंनि जुनै अन्थाइनि हाथियारानो रैखागिरिमोन । बिनिखायनो नुवाथारी गोहो एबा मोदाय महरै बिथांमोना अन्थायखौनो फुजिनो लाग्रोदोंमोन । गोदोनि बे फोथायनाय एब फुजिनाय लेखानो सासे बिमाया गथ जोनोम होनायनि उनाव दैमा - दैसा सेराव थांनानै गन गंथाम थुनानै गय फाथै जरा , फैसा थायसे । थायनै औवा एबा गनाव खुन एबा जि गुफुर थुनानै फोथारनाय एबा आरज गाबनानै जि सुनाय हाबाखौ मावनायमोन , बिनि अनगायै नाहा - मैहा हाग्रायाव मैहुर खालामनो थाङोब्ला जानागुरु एबा फलानफोरा दाबसे जायगायाव थावनि फाथिनानै गोजौआव मखनाय फुजाफोरखौ गोदोनि आरो दानि सुबुंफोराबो खालामनाय नुनो मोनो । बेखौनो बाथौ बिन्दोनि आहामब्राइ , मोनसिसिन ब्राइ , सिउब्राइ , ब्रह्म , बिष्णु , महेस्वर , रांरासि मैथाहाजि बारिगंथाम , सोरगो , मैदो , फाटाल नेर्सोन महरै फालिनायजों सोमोन्दो गोनां । बैफोर आगु सुबुंफोरनिनो मोनफा मोनफा नेर्सोन एबा हुदा । मुंखनो गोनांदि , सिखना जाहार आरो फातालसाना अन्थाइ - थाइथामनि बैफोर जायगाफोराव दैसा - दैख्लं , हाजोहाला आरो हाग्रा - बंग्राफोराव ना - बेदर , दंफां - लाइफां जेनिबो जेबो जोबनो थाङा , आंखाल गैया । नानि ना बेदरनि बेदर । मा जालु एमबु खुगा । सास्त्रआव दं - दै हान्थुसे , ना फेन्दासे बेफर नाफ्रानो जादों - नांदर , बामि , ना - कान्दा , बाउस , रौ , बार्लि , साल , सूल , नास्राय , बर्ख , बरा , खान्टासि , दारांगी , पिथिख्रि , लावपुथि , खासेव , खुसिया , मागुर , सिंगि , मागुर बुग्लाइ , खोर्थि बाइदि बाइदि ।