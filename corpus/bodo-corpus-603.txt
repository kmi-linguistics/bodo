माइनावनि मुङै आरज गाबना , रायसन्ना , खुलुमना ग'साथाम ग'साबा हानानै खरआव रुजुनानै सिरिबाङै बाख्रियाव थिसनफैयो । 
 इसिं ख'नायाव धनजों धनसे - धनसे माइ माइरं बाबनानै , अालारि बाथि फोजोंनानै सिबिनाया गोजाम आसार । माहेन्दोयाव अन्थाय रागाम सोफानानै दोनफानाया आइ बिमा माइनावनि मावगोमा गोहोखौ मोन्दांनो हायो आरो अराय आबुङै थिनानै दोन्नो हास्थायनाय आसार खान्थिनि नेर्सोन । 
 बेफोर लिरखांनाय , आसार खान्थि फोरखौ बांसिनै बर' बाथौ दोहोरोमआरि बर'फोरनावल'सो नुनो मोनो आरो ब्रह्म दोहोरोमनि बर'फोरनावबो नुनो मोनो । बिनि अनगा रावबो गुबुन दोहोरोमआरिफोरनाव नुनो मोना । 
 गोजौआव सावरायबोनाय , बेरखांनाय फोरा बर'फोरनि गुबै । गुदि नेम खान्थि । माइनाव सिबिनायनि नि बिदिन्थि महरै आबुं आसार । हारिमुनि बिथा । मुगाया अराय गुस्लायसुलाथार । हारिमुवाबो सुबुं फोरनि अांगो गोसोआबो । बेनिखायनो दोहोरोमानि आसाराबो गुस्लायो । बोथोराबो मुगाजों गोरोबफ्लेयो । बेनिखायनो गोजाम खान्थिआ दिनैनि समाजाव " लक्षी पुजा " नि साखार रुपजोंनो लक्षी पुजानि बिफावआव बिमा माइनावखौनो " लक्षी पुजा " हिसाबै रायजो - राजा जयै खौसेयै गाजा - गोमजायै पुजिदों , सिबिदों , सिबिबोदों - समायना सायनासालि / जौस्रां बानायना खुबोदों , फालिबोदों । 