बे भुमनि गोजामसिन खन्थाइ गज'निफ्राय मिथिनो मोनो दि - संसाराव अनलायनायनि गेजेरजों थांनानै थानायनि जा सिमां बेखौ खाइफा दुथां सुबुङा खास्रि - बिस्रि बोखानानै गोजानाव लाङो । बेखौ नुनाय आरो खोनानाय गासैबो हारिनि सुबुंङानो मुगैयो आरो खुदै मुजुयो । आलादिङा सुबुङा गल'नायनानै थायो । नाथाय बे खन्थाय गजआदि महर्षि बाल्मीकिनि खुगानिफ्राय दैमुनि निजोरा बायदि गोबोदोंमोन ; बे खन्थायनि निजोराया बन्द' जानो रोङाखैमोन । जाम्बा आलादिङा सुबुंनि बायदि गल'नायनानै थाद'आखैमोन । जरासे क्रौच ( दाउथु हारिनि ) दाउआ मानैजों अनलायनायनि गेजेरजों गेलेबाय थानाय समाव सासे अन्नाय खान्नाय गैयै ब्याध ( फलाना ) आ मानैनि मासे गावथारनायाव जा बिखा गावथाव दुखुनि नुथाय नुजादोंमोन बे नुथायखौ नुनानै महर्षि बाल्मीकिया थानो हायाखैमोन आरो बिनिनो नेर्सोनाव दिनैसिहालागै गोथां आरो मुहिनी गोनां दोंसे भुमनि साबसिन हामसिन सलन्थायमा " रामायण'खौ रनसायनानै सोरजिदोंमोन । दिनैसिम बै सलन्थायमानि सल'आ गोजाम जानो रोङाखै गोथां आरो मोकथांनि नुजाथिनाय सिमां बायदियैनो दं ; आरो बे सल'आ जेब्लायबो गोजाम जानो रोंनाय नंलिया । दैमुनि दैआ गुदुं जानो रोङै बायदिनो बेबो । नाथाय जोंनि सान्नाय हनायफ्राय बे बादि जादों जान' ? जायाखै ! जों माखासे सानथ्र हायै माइल उन जालांनानैसो दं । दावगानो सानाखै । साफा मानसिखौ EARLY MEN फोरनि बायदि MIGHT IS RIGHT खौसो बोजबनानै लाफिननाय नुनो मोनदों । भुमाव रावबो हारिनि मानसियानो उनथिं थाङाखै आगोलथिंसो थादों । खुनु CULTURE आनो गाहायथिं थांफिना , गोजौथिंसो थाङो । उन गोग्लैसोनानै थानाय हारिनि सान्नाय बायदि जेब्लाबो उन आरो उन्दै सान्नाय हानायासो जोंनि गोसोयाव बेरखांदों । ब्याव बेखौनो बेखेवनो हायो दि सासे सुबुंङा थांनानै थानायाव ओंखाम ओंख्रि जानानै एबा धोन - सम्पति लानानै गुबुनखौ गादबनानै हारसिङै थांनानै थानो हाया । मोनसे समाव आलेकजेण्डार सेलकार्ड आबो लैथोनि मुलुगआव हार्सिङै थानो हायाखैमोन बेनिखाइनो सासे मानसिनो थांनानै थानो थाखाय गुबुननि अननाय , मोजां मोन्नाय , हेफाजाब आरो सुबुंनि खान्थि दाराजों गोरोबनाय नांथारगौ । भारतवर्षखौ गाग्लोबनाय समाव ( सिकन्दर ) आलेकजेण्डार आबो राजा परुखौ फेजेननानै बेखौ खानानै सोंब्ला - पुरुआ बुंदोंमोन " आंखौ राजा बायदि साजा हो । " अब्ला बे बिदिन्थिया मा फोरमायो ? सासे मानसिया थांनानै थानो थाखाय मा " प्रय'जन अनुभव " खालामदोंमोन ! आरो आलेकजेण्डारआ गोसोजों बिजिरनानै मा साजा होनो