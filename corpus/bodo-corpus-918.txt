1 . 0 तिब्बत - बार्मारि गुबै सोदोबनि ( Basic Vocabulary ) गोबाङानो गाहायै रिंसार जथाइसे आखुनि । रिंसार जथाइसे आखुनि मोननै गुबै सोदोब ज ' जानानै आबुं ओंथि फोरमायनो हानाय मोनफा सोदोब दानाय खान्थिबो तिब्बत - बार्मारि रावफोराव नुनो मोनो । मोनफा गुबै सोदोबनि एबा मोनफा बिथां महरनि ( Free morpheme / bound base ) सिगाङाव सिगां दाजाबदा ( Prefix ) दाजाबनानै सोदोब दानाय खान्थि तिब्बत - बार्मारि रावाव दं । बे बादि दाथायनि सोदोबखौ बर ' रावावबो नुनो मोनो । मानसिनि मोदोम - मोखां , जिउ - जुनार आरो फिथाइ सामथाइनि मुंजों सोमोन्दो गोनां बर ' सोदोबफोरा बे बादि दाथायनि । सोदोबफोरखौ बिजिरना नायब्ला बाथ्राया रोखा जागोन । सोदोबफोरखौ बिजिरना नायब्ला बाथ्राया रोखा जागोन । 2 . 0 . मोदोम - मोखांनि मुंजों सोमोन्दो गोनां सोदोबनि दाथाय : मानसिनि मोदोम - मोखांजों सोमोन्दो गोनां सोदोबनि दाथाया गोथों आरो गोरलै । गोबां सोदोबानो जथाय खान्थिजों दाजानाय । थामहिनबा मोननै महर ( morpheme ) जथायनानै दानाय सोदोब । सिगांनि महरा सिगां दाजाबदा बादि बिफाव लायो आरो उननि महरा गोथे बिथामहर बादि बिफाव लायो । ( क ) आखाय - आथिंजों सोमोन्दो गोनां सोदोबाव { आ } रिंसारथि आखुनि सिगां दाजाबदा सरजाबनानै थायो । जेरै - आ - सि > आसि । अा - खाय > अाखाय । आ - थिं > आथिं । आ - दै > आदै । आ - फा > आफा ( Plam ) । आन - थु > आनथु । अा - गान > अागान बायदिसिना । मोननै महर जथाइनानै मोनफा सोदोब दाजानायखायनो गोजौनि सोदोबफोरा रिंसार जथाइनै ( bi syllabic ) आखुनि । मुंखजायो गोजाम असमिया ' आन्ठु ' आरो गोदान असमिया ' आँठु ' सोदोबजों बर ' आनथु सोदोबा गोरोबनाय दं । सोंथि जायो , बर' 'आनथु' - 'हान्थु ' सोदोबा असमीया रावनि गोहोमाव अनसायनाय नामा ? नाथाय सोदोबनि दाथायनिफ्राय बिजिरना नायब्ला नुयो , बे 'आनथु' सोदोबा गुबै तिब्बत बार्मारि आखुथाइजोंसो जोनोम जानाय सोदोब । गोजौवाव बुंबोनाय बाथ्राया बेखौ फोरमान होयो । मोदोम - मोखाजों सोमोन्दो थानाय मोनबो सोदोबानो असमीया रावाव बर'नि बादि खान्थिजों दाजाया । असमीयानि गोबां सोदोबानो रिंसार जथाइसे दाथायनि । जेरै हात , भरि , मुख , पेट , गल , काण , नाक , बायदि बायदि । रिंसार जथाइनै दाथायनि सोदोब दंब्लाबो बेफोर मोनफा बिथामहरनि सिगाङाव रिंसारथि आखुनि (phonemic representation ) सिगां दाजाबदा