बियो आरो गले गले सांग्रा जानानै सोंबावबाय - - मा जादों बुं । आं गले फिनबावबाय - - थानसालियाव थांनानै सिजौ दालाय देमग्लायनायखौ नुनायलाय सिखा लानानै दानदोंमोन आं बेवनो दालाय दाननायाव आटा बेरदेरनानै मेगन खनायाव नाङो आरो समाव सम जाथ्रासि बिफाङाव बेमा जे नांनानै दङ'मोन । हासिब लानानै सिबनो गंब्ला बेमा जेया मोखाङाव ब्रेव नाङो । बेमा जेया नांबाय नालाय मोखांखौ आखाइजों हुगारबाय अां । आटा नांनाया मेगन फिथायाव नांबायगोनआरो । दा बेनो खैफोद जाबाय । थानोनो हालिया मेगन आलौनायाव । 
 बालेआ बुंबाय - - आयै , आयै , मा खैफोदसै बिलाय ! मानसिफ्रा बुंबायो सिजौ आटा नांब्ला मेगन बेरोनो होन्नानै , मा जाबावनांगौ ? फाग्ला फाग्ला रायख'ना रायख'याखै नोंलाय । 
 अां बुंबाय - – रायख'नाया रायख'दोंलै । 
 बालेंआ बुंबाय - - माबार गय जरा - फाथै जरा , दै सान्थि लानानै थानसालियाव गाबखहै अनोखोमा अबंलावरिया । न'आव हाबनानै गोथौयै गोसोखांबाय अां मेगन मुलि 'आइ ड्र'फ दङ' । गोख्रै सेरनानै लाबाय अां । हामाखि हामा ! हामा ! आलौनाया गोबांनिफ्राय गोबांसिन जाबोबाय । हाथारलिया , खामसालियाव थांलाय - फैलाय खालायबाय आं । आलौनाया बिखायाव नांथारहैबाय । बोरै हामो बुजिनो रोंलिया । अां सान्नो हालिया । ओरैबादि मोनबाय अां – आंखौ सोरबा गावथारफैदो , सोरबा देगारजों सुथारफैदो , अब्ला अां मोजां मोनसिगोन । गावथारब्ला , सुथारब्लादि गावनि देहाया गैया जासिगोन बेखौबो बुजि हाला । आंखौ उस् फिस खालामबाय थानायखौ नुनानै बुंबाय बालेआ–– थां थां गय - फाथै जथायनानै हरनोसै अां माबार थानसालियाव गाबख'हैदो । अां सानबाय संसाराव थांनानै थानाया मुलाम्फा गैलिया । मेगन खाना जानानै थानायनिख्रुइ थैनायानो गाहाम सानबाय अां । गमा मायैनो बालें बुंनाय बादि आंबो थांनानै गाबख'हैनो . . . गय जरा फाथै जरा दै सान्ति जेवारि , सलथा , थाव एसे , आगरबाथि , सलाइ आरो बालथिंसे दैजों लिरस्रां बिलिरस्रां आगरबाथि सावनानै जेवआरि सावनानै बाथौ मोखाङाव हान्थु खरायनानै आखायाव खबजाबनानै अबंलावरिनि खाथियाव आंनि गोसोखौ बावबाय , फोरमायथिबाय आरो गाबख'नायसै - - 
 नै आफा सोरजिगिरि , अबंलावरि , 
 खोनासं खोनासं खोनासं
 सोरगोआव दङ'ब्ला सोरगोआव खोनासं 
 मिथायाव दङ'ब्ला मिथायाव खोनासं , 
 हा सिङाव दङ'ब्ला हा सिङाव खोनासं , 
 साना सानैनो दङ' , 
 हरा हरैनो दङ'
 दावखाया फुराखै 
 दावब'आ सोमाखै । 

 नै आफा , बोराय बाथौ 
 नोंनो मा होनो मा दोनबावनो 
 गासैबो नों सोरबोनाय मुवा - - 
 गय - जरा , फाथै जरा , जेवारि , 
 आगरबाथि , दै सान्ति लानानै 
 आखाय खबजावनानै खुलुमो , 
 फोरमायथियो आफा 
 नोंनि खाथिया - - 
 दहाय एसे आगोलाव
 थानसालियाव फैनानै 
 नों जिरायफैग्रा सिजौ बिफांनि 
 दालाइसेया बायग्रबनायखौ
 नुनायलाय बोखो - बोखा 
 सिद्दा खालायनो नाजादोंमोन
 नाथाय जेरैबो खालायनायाव 
 जाथारैलाय , नोंनि खाथियाव 
 गाबख'नानै दालाइखौ थबस्र 
 दानस'नानै गारदोंंमोन आं ।
 दाननाय समाव आफा