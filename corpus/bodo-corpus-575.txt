माबाफोर जाहोनाव हाग्राआव अर जोंनाय नुदों आरो उनाव अन्थाइजों अनथाय बुजाबनानै एबा ओबा बासेबजों बासेब बुनानै अर फोजोंनायखौ दिहुनो गोरों जायो । बे अरजो बेसोरो संनानै जानो सोलोङो , खोमसिनि समाव स्रां खालामनानै लाओ आरो गोजांनायखौ होखारनो अर साययोमोन । 
 पालियलिथिक मुगाआवनो मानषिफ्रा राव बुंनो हानाय जायो । सिगाङाव बिसोरो गारांनिफ्राय सोदोब दिहुनो आरो बे सोदोबजों माबा मोनसे बुजाइनो नाजायो । उनावबो बे सोदोबखौनो गले गले बयजोंबो बाहायलायनायआव बे सोदोबानो मोनसे थि सोदोबथि बुंजायो । बिब्दि मोनफा मोनफा सोदोब दिहुनलांनाआव मोनसे रावखौ बानायजोबथारनो बिसिबां गोबाव बिसिबां बोसोर बारलांनो गोनां जायो बेखौ सानसहायै बुंजायो । बिब्दिनो मानषिनि बुद्धि आरो सान्नो हानाय गोहोआ दावगालांबाय थायो । मानषिअा जाइखिजाया खैफैद - आफोत नुबोबाय थादों । बांग्रि मावनाय , स्वारन्थाय गावनाय , अखा खोरोमनाय , बेमाराव गोलैनाय , मोसा - मुफुरजों अरजानाय , बारहुंखाजों बुखालांजानाय बाइदिसिना । बेफोरखौ नुनानै मानषिफ्रा बुजिदोंमोन संसाराव मानषिनि अनगायै नुनो मोनै देरसिन शक्ति दङ जाय गासिबखौबो सालायगासिनो दङ । बिनिफ्रायनो मानषिनि गोसोआव धोरोम होन्नाय मोनसे सान्नाय उजियो । मानषिफ्रा बिबिदनो मिथिंगानि जेरै सान , अखाफोर , हाजो - हाला , दैमा - दैसा , गिदिर दंफां , हाग्रा बाग्राखौ भगवान एबा मिथिहायै शक्ति होन्नानै सिबियो । बिनि उनाव भगवान , मोदाय - दावदाय , नुसहायै शक्ति होन्नानै खुलुमो , सिबियो आरो फुजियो । बिनिफ्रायनो बेसोरो मानषि गोथैखौ हाखर जावनानै फबनाय हुदा खालामो आरो बिब्दि फबनायआव लोगोसे जाग्रा , दै आरो जि - जोमखौबो फबफायोमोन । 
 3 ) नियलिथिक मुगाः नियलिथिक मुंगाया खृष्टगिबि 15000 - 5000 अाव जादों होन्नानै बुंनाय जायो । खृष्टगिबि 15000 निफ्राय जारिमिन मुगा 5000 बोसोरखौ दानखनानै लाबोनाय जायो । बे नियलिथिक मुगायाव मानषिनि मोदोमनि आखाइ - आथिं , मोखां गनथं , मोदोम - मोखां , खर आरो खानाइआ गासिबो दानि गोदान मुगानि मानषिफोरजों गोरोबजोबो । बे समाव मानषिअा अन्थाइ दन्दरखौ नागारनानै दंफांदालाइ आरो बिलाइफोरजों न ' लुनो सोलोङो आरो हाजो - हालानिफ्राय ओंखारनानै हायेनाव थाफैनो हमो । उनाव बाथा - हाग्रा , थुरि हाग्रा बाइदिसिना फोरजों न ' लुनो आरो हाब्रुजों लिरनानै ननि बेराखौ मोजाङै फसङो । बिनि अनगायैबो शुतुरनि हामला एबा मोसा - मुफुर एबा गुबुन - गुबुन जिब जुनातफोरनि उपद्रबनिफ्राय बारगनो एबा बासायनो बेराबो दुमनानै लायो । उन फारसे बेफोर


 





 [ व्55T