बोसोरसेयाव गोबां फोरबो सुुबुंनि गेजेराव फलिबोगासिनो दं । जेरै - बैसाग दानाव बोसोरनि जुरिजेन्नाय दान हिसाबै गोदान बोसोरनि रंजानाय फोर्बो जेराव जों बोसोरसेनि गाहाम हामलायथिनानै फालिनाय जायो । बेबादिनो दुर्गा , लोखि , माइसालि माइ थरायनाय समाव कार्तिक दान हाबजेन्नायाव कार्तिक फुजा ( गासा ) होनाय जायो । बेफोरबादिनो बायदि बायदि फोथायनाय दं । 
 बोथोर लानानै दंनायमानि जिउ - जिबिफोरहानो गावबा गावनि आखुथाय नुजायो । बिदिन्थि महरै बेवहाय मोनसेल' नानि बाथ्राखौनो लादो - अम्बासि आरो गावदां अखाफोराव नाया रिमोनद्लासिन जायो । गोरोन्थि गैया जासे जों एसेबां ना गोरै जायो । नाथाय कार्तिक दानाव ना - गोरैनि खर'आव अन्थाय मोन्जायो । हिन्जाव मानसिफोरा दानसेआरि हि सुनाय जायो । बेयो थायो हाबथासे । बिखौ सुवा हिसाबै मानिबोयो । 
 बेबादिनो आमथि सुवाखौ आसार दानाव फालिनाय जायो माबा मोनसेनि फोथायनायाव । बे आमथि सुवानि सोमोन्दैनो आंनि नोजोरजों सुंदयै खेंफोरथि होनो नाजानाय जाबाय । आमथिखौ हिन्जावफोरनि दानसेयारि सि सुनायखौ फोरमायदों । आंनि आमथि सुवानि बेखेवथि होनो नाजानाया ओरैहाय - आइ + बैसोमुथि - आइ + मुथि - आमथि जानाय बादि नुहोरो । बे बैसोमुथि बिमानिनो बोसोराव खेबसे सुवा जायो होन्नानै फोथायबोनाय जादों । बेखौ दा गोबाङानो फोथायनो गोब्राब मोनो । 
 जेथो दानाव गोदो गोदाय खरान जायोमोन । नाथाय आथिखालाव मिथिंगा गुबुंनायनि जाहोनाव बोसोराव जानाय मोनसेबो बोथोरावनो गोदोनिबादि गोरोबलिया बेखायनो आथिखालाव सुबुंफोरनि गेजेराव गोबांखौनो फोथायनो गोब्राब मोनग्रा जालांबाय । दा आंनि नोजोराव जेथो दानाव गोब्राब खरान जानानै आसार दानाव मोजाङै अखा हाजेनो । बे समाव बिफां लायफांफोरा गोदान जिउ फैखांनाय बायदि मोनो । लाइफांफोरा ग्रौ - ग्रौ जाबोनो हमो । बे जाखांहांनाय समावनो दान्नानै होयोब्ला लाइफांफोरा जाखांफिननो हाया हाया जायो । बेनिखायनो बे समाव हाग्रा - बंग्रा दानस्रांनाय जायो बारि बागानफोराव हाग्रा - बंग्रा बुंफबनो दा हाथों सान्नानै । हा जावनो हामा होनायाबो ओरैबादि जानांगौ दि - जों बे बैसोमुथिनि सायावनो थांनानै दं । दंनायमानि मोन्नांगौफोरखौ बे बैसुमुथिनि सायावनो लामा नायनांगौ जायो । एसेबां रानखावनायनि उनाव जिउ फैखांनायबादि जानाय समाव हाखौ जावनो नाङा होन्नानै मानिबोनाय जादों । बेवहायनो हा जावनो हामा होन्ना फोथायबोनाय जादों । बेखौ आसार दान्नि स्नि अख्थनिफ्राय फालिनाय जायो सानब्रैसिम । मानोना दैज्लांनि मावनो गोनां आबादनि थाखायनो लामा मोनजेन्नाय जायो बे अखाजोंनो । 
 संस्कृत रावाव अम्बुबासिआ अम्बु नि ओंथिया दै आरो बासीनि ओंथिया बासिया । हिन्जावफोरा दानसेयारि हि सुनायाव जेरै बासिया थै आ ओंखारलांनानै गोदानै सोमजिफिन्नायावसो फोलेर फेहेरनाय गोहोआ सोमजियो । बेबादिनो आसार दाननि अखाजों गोजाम मैलाफोरखौ सुस्रांलांनानै गोगो जानाय । गोदान अखा