लथादुफा : सिथुर - बाथुर । नुदों सिगां जायनो , जागोन बाहागो बिनिनो । 3थि सान्थ्रि : जों राजानि बान्दा । बिनिखायनो राजानो गथायना हैगोन । जंदादुफा : बिदि दाबुं सान्थ्रि लोगोफोर , गथ'खौ आं लांना खांहैथारगोन । 4थि सान्थ्रि : बिदिब्ला जंदादुफा बोराइआ गथ'खौ खांहैथोंसै , एसे देरोब्ला राजानो गथायथोंसै । जागोन बोराइ ? [ मिनिस्लु देंखोजों बुङो । ] लथादुफा : थुदो बारा जंखायलायबाय थानो नांला । आं गथ'नि बिमा जाना खांगोन बागोन फेदेरगोन - फोलावगोन । नोंसोरहाथ ' रावहाबो बिसिआनो गैजाया , सोर खांनो ? सान्थ्रिफोर : [ ज'यै बुङो ] नंगौथ ' आरो थु थुदो । [ साब्रैजों बैसाङाव हमना फुथुयो । बोराइ बुरैआ मदद खालामो । ] 1थि सान्थ्रि : जाउलिया बारियाव मोन्नाय गथ' । दिनैनिफ्राय बिनि मुङा जाउलिया । सान्थ्रिफोर : जै जाउलियानि जै । जै बोराइ बाथौनि जै । [ फैसालि गोग्लैयो ] 
 ( नुगाथाम ) [ भुटान हाजो सेरनि दैसा निजिरि । हाजोनिफ्राय हायेन फार्से जिरि जिरि बोहैलांदों । खाथिआव भुटान हाजो सारि । सानजौफु सम । सान्दुं थिं थिं । हाजोनि बिफां दालायाव बाना दाउथु जुगुनाय खोनानो मोनो । बाइदि दाउमा - दाउसानि देंखोजों गोमफबदों । दैसा सेरनि लामाजों जंदाडुफा , लथादुफा आरो उन उन जावजेङा थाबायना हाबबोदों । जंदादुफा आरो लथादुफाआ फिथोब बादों आरो जावजेङा नारें खमलानि ख ' हरदों । जंदाडुफा आरो लथादुफाआ दैसाखौ बारलाङो । जावजेङा खर'आव हरनाय खमलानि ख'खौ हायाव दोनो आरो दै जिंथिं आगान सुरनाय समावनो आसिसुखिया फैना राव होफैयो । बिनि खर ' आरो जानजियाव दैहु । जावजेङा थाद'यो आरो नायफिनो । ] आसीसुखी : आदा जावजें । जावजें : आसिसुखि । नों ? आसिसुखि : औ आदा । अां दै लांफैदों । नाथाय नोंसोर बबेनिफ्राय फैखो