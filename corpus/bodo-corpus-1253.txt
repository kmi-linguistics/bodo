बर ' फोलेरफोरनि गेजेराव बिग्रायारि मानो जोनोम जानो गोनां जाखो बिनि जाहोनफोरखौ बुंनाय सिगां बर ' फोलेरनि गोदो आरो आथिखाल दावगानाय आरो फासयनायनि बाथ्राखौ नाइबिजिरनाया गाहाम जागोन । दिनै बर ' फोलेरनि मानसिफोरखौ बिग्रायारि आरो फोलेरारि महर होनो माखासे राजखान्थिगिरि , सानसुमै आरो खुंथाइयारि दोलोफ्रा नाजाबोनाया बयनिबो नोजोराव गोलैदों बियो थार मोन्दांथि । बयबो मिथिखागौ दि , बर ' एबा बिनि गिबि थासारि ट्राइबेलफ्रा जोबोर थोंजों सादा सिदा आरो रुजु रुमुनि गेजेरजों राइजो जानो लुबैग्रा माहारि होन्नानै गनायजाबोदों । बर ' फोलेरफ्रा जेब्लायबो गागावनि हा - हु फोरखौ गुबुनारिफ्रा लाफैब्लाबो होखारहरनाय आरो नाख्रेबना इनाय खालामनाय बिदिन्थि गैया । बे माहारिया गावनि राव - फावखौ गुबुननो जाबसिन्नानै होनायनिबो जेबो आखाय दिन्थिबोआखै आरो इयुनावबो बिदि खालामगोननि जेबो नजिर गैया । अदेबानि साखाथिनि राव हारिमुखौ बजबनानै लाना मान होबोनाय गोबां आखुथाय दिन्थिबोदों । फुथिया फुथियाब्लाबो खोथा रायज्लायबोदों । खौसेथि रैखा खालामनानै समाज दाबोदों । बे फोलेरहा गागावनि राव - फाव हारिमु रोहो रोहो दंब्लाबो फोसावनाय आरो फेहेरनाय थाखाय रावनिबो खर'आव जाबसिनबोआखै । बे फोलेरा भारतारि हिन्दु धोरोमनि गोबां आसारखान्थियाव फोथायग्रा हिसाबै सोनाबारि खृष्टान धोरोम आरो शंकारि धोरोमफोरखौ बजबनानै लाना खौसेथिनि आबहावाखौ सोमजिहोबोदों । सम सम बेबायदि हारिखौनो फोसावदिं मिडियानि गेजेरजों गोबां रोखोमै सोंखारिनाय आरो नारसिन्नाय बाथ्रा फोसावनायनि सानथौ मोगा - मोगि जानांबोनाया थार बाथ्रा । बिनि सिं सा हाबा आरो जाहोनफोरखौ थारै बिजिरालासे जेरै मेरै बुंलाबायनाया दुखुनि बाथ्रा । बर'फोरनि मादाव रागाजोंनाय बिग्रायखांनाय सोमजियो जेब्ला संबिजिरारि मोन्थायखौ मोन्नो हास्थायो अब्ला खुंथाइयारि गोहो ( ruling click ) - निफ्राय सोबख'नाय आरो दब्थायनाय हाबाया बांनो हमो । बर ' फोलेरखौ राजखान्थियारि , रांखान्थियारि आरो धोरोमारि बिथिङाव आसामनि खुंथाइयारि गोहोआ गोबां रोखोमै सोबख'नाय , थगायबोनायनिफ्राय उदां मोन्नो आरो बिनि बेरेखा हिसाबै 1968 मायथाइनिफ्राय सोमावसारनायनि लामा लानो गोनां जादोंमोन । भारत उदांस्त्रि दावहायाव बारसोमबोनाय बे फोलेरा गोबां जेंना जेंगोनाजों गब'नाय आरो उदांस्रिनि खान्थिखौ गोजोमनो खाबु मोनैया जोबोर दुखुनि बाथ्रा जानानै फैयो । राजखान्थियारि , रांखान्थियारि आरो समाजारि उदां लामा राहा नाइगिरनानै 1968 माइथायाव समर ब्रह्म चौधुरी , चरन नार्जारी आरो बिर'सन दले मोननि दैदेन्नायाव पि . टि . सि . ए . मुंनि दोलोसे ओन्सोलारि राजखान्थि हान्जा दानानै आलादा राइजो ' उदयाचल ' दाबि खालामना सोमावसारनायखौ बयबो मिथिगौ । नाथाय उननि बेलायाव गोबां जाहोननि थाखाय बे दोलोआ खुंथाइयारि गोहोनि खैसारि सानायाव सेरखाय - बेरखाय जायो आरो बे हानजानि खामानिया दिदोम जायो । उनथाराव बे दोलोआ गोमोरलाङो समनि फाखनाव । थेवब्लाबो बे पि . टि . सि . ए . हान्जाया आसामनि हायेनारि ट्राइबेलफोरखौ एसेब्लाबो राजखान्थि बिथिङाव सांग्रां लाबोदों होनब्लाबो गोरोन्थि जाया । मुख'नो गोनां दि , बर'फोरा गागावनि मोनथाय आरो मोननांगौखौ सोमावसारनाय अनगा जेबो मोनबोनाय बिदिन्थि गैया । गागावनि राव थुनलाइ आरो हांखोनि सोमावसारनानै 1974 -75 -आव पुलिसनि आखाइयाव