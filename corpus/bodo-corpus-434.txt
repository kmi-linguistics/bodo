मोनबा दाउला मासेनि थै होनायजों बेखौनो फोरमायदों । दोहोरोमाव आसाराव बिसाराव फिफा बिमाय बिबथै फिसा आरो फिसौ बिसोर साबानि अनगा आरो जों गुबुनखौ मोननो हानाय जाया । एबा हौवा महरै साबाल' । बबेखानि होन्जाव महरै गु एबा मोदायजो महरै सा गु । बेखाइनो मोदाइजोनो बावनायनि फाथालियावनो गु जायो । जेरै - ( 1 ) आइ ( 2 ) आयं ( 3 ) मादै ( 4 ) फिसाजो ( 5 ) फिसौजो ( 6 ) बिमानै ( 7 ) बिहामजो ( 8 ) बेवाय आरो ( 9 ) बिबोनां । 
 बर ' बोराइनि दोहोरोम आसारा जेरै मोनबा , बाद खान्थियाबो मोनबा । ( 1 ) फंस्लद बाद ( 2 ) दाउखि बाद ( 3 ) अगर बाद ( 4 ) खावालि बाद ( 5 ) लावखार आरो खौलोबोर । 
 " लावबा लावसोम खावबा खावसोम आदा खर ' गोसोम दैयाव बाज्रुम " बे बाथ्रानि ओंथिया जादों सासे सुबुंनि देहा सोलेरखौ गोलावै मोनबा आरो दानखावनानै खावबाजों मोननो हायो । जेरै - आथिं गोलाव आखाइ गोलाव आरो मोदोम फारसे गोलाव गासै गोलाव गोलाव मोनबा । आरो खाव एबा दानखावोबा फेन्दाखावनै मोदोम खावबा बाहागोआव मोननो हायो । आदा खर ' गोसोम बेनि ओंथिया साननो हनो हाग्रा खरगोसोम आदा नों बाजै जरा जुली खालामनानै जिउ थासान्दियाव गोथां समाव संसार लैथोआव गोजोमनानै राइजो जा होननानै बोसोन होनायखौ बुंनाय जादों । इसोरनि बांनाय बांसारनाय खान्थिखौ फालिनो बोसोन होनाय जादों । बेराफारसेथिं जोंनि देहा सोलेराव थानाय मोनबा गियान मोनदां होग्रा मुवा आरो मोनबा खामानि मावग्रा मुवा फोरमायदों । इसोरा जोंनो बेफोर मुवाखौ देहा सोलेराव खासोमना होनायनि थाखायनो जों गावबा गाव हारसिङै सोलिनो हादों । जों गावबा गाव हारसिङै सोलिनो हानायनि थाखायनो अहंखारा जोंनाव फोथायो । आरो बे अहंखारनि थाखायनो इसोरनि बाथ्राखौ जों बावनानै थाङो । 
 खेराया बाथौजों मा सोमोन्दो दं ? बेनि बागै बाथ्रा बुंनांगौबा सुंदयै फोजोबनो हाया । जेरै - बान्दोबा बाथौनि खुन्थिया जिदथा खेराय मोसानायनि आयदाफोरिआबो जिदथि । बिदिब्ला बान्दोबा बाथौनि खुन्थियाफोरनि मुंखौ खेराय मोसानाय आयदाफारिनि मुङैनो गाबज्रियो नामा ? जों दाउथु बिखाव खुन्थियाखौ गिबि हमजेननानै सानबोयोबा ओरैहाय जों मोननो हागौ । ( 1 ) आइलों ( 2 ) आग्रां ( 3 ) खैला ( 4 ) खाजि ( 5 ) आब्ला - खुंगुर ( 6 ) रासो फुथुर ( 7 ) रासोखान्द्रा ( 8 ) आलि बोरालि ( 9 ) सानजाबोरालि ( 10 ) आदिबावलि ( 11 ) आइ मोनसुदिबावलि ( 12 ) सारिनि जोनोम आइ मायनाव ( 13 ) बुलि बुरै ( 14 ) सिखारु बोराइ मोसाफलान ( 15 ) सोबुंदारि एबा सोद्रि आरो ( 16 ) बासोबुंदारि एबा बासोमुरिया । खेराय मोसानायनि बेफोर आयदाफारिनि मुङा मोदाइनि मुंबादिनो जादों होननानै खेराय खुगिरिफोरा बुंनो सानो । जोङो बुंगासिनो दङदि मोदायनि सोदोबथि एबा ओंथिया मोगा - मोगि दायनां फोदोनां । बिदिब्ला खेराय खुंनो थाखाय जोंहा जिदथा बिबान गिरिफोरनि गोनांथि जायो जेरै - जिदथा बिफाननि मावनो गोनां हाबाफारि । बेवहाय बिबानगिरिफोरा खेराय जोबजासिम मोगा - मोगि दाय रुजुननानै लाथारनांगौ । बे बिबानफोरा मा मा होननानै बुङोबा जेरैहाय - ( 1 ) टाल आरो आख्राबेट लाबोनाय आरो बेनि जोथोन लानांगोननि बिबान (2 ) थुंग्रि गंनै लाबोनांगौ आरो बेखौ जोथोन लानांगौनिबिबान । (4 ,5 ) सिपुं जरासे खेराय जोबजासे दामनांगौनि