जुरिमुं : बर ' सोदोबखौ " ब्रग " – ( Hbrog ) सोदोबनिफ्राय गोसारनायनि मोनसे फुंखा नुनो मोनो । ओंथिया जादों मानसि ( man ) । बे बायदिनो " बद " सोदोबाबो " ब'द " सोदोबनिफ्राय ; " खच्छारी " सोदोबा " खाच्च्छार + आरी > खाचच्छारी >खाचारी ( कछारी ) जानायनिबो फुंखा नुनो मोनो । " ब्रग " – " Hbrog " नि फ्रायनो बर' , बरक जानाय खारिखौ S . N . Wolfenden मुंनि सासे बृथिस रेबग्राया Journal of Royal Asiatic Society of Bengal लाइसियाव बिजिरनानै दिन्थिनाय नुनो मोनो । " बड " ( Bodo ) सोदोबनि ओंथिया जादों बासिन्दा - अधिबासी । राज मोहोन नाथ बि . इ . ( B . E . ) बिथाङा बिथानि खारि बुंफबनाय बिजTब The Background of Assamese Culture - आव सोग्लोबसारै बिजिरदों । बे बायदिनो " खच्च्छारी " सोदोबनि बागैबो H . H . Risely मुंनि सासे बृथिस रेबग्रा आरो बेसामरिक शासनगिरिया " Castes and Tribes of Bengal मुंनि बिजाबाव " Khachchar> खाच्च्छार " दाजाब " आरी " यै " खाच्छारी " आरो उनाव " खछारी " " खछारी " जानाय मोनसे फुंखाखौ रग'यै फोरमायदों । तीस्था आरो " बुरलुमफुथुर " एबा ब्रह्मपुत्र दैमानि फैलाव हायेनखौनो " Khachchar " बुंनाय जायोमोन । खाच्छार + आरी खाच्छारी जानानै थायो । बिष्णु प्रसाद राभा बिथाङा संस्कृट पण्डित फोरनि रेबथायावसो " ख " नि सोलाय " क " बाहायनाय जाबोदों बुंनाय दङ । बेखायनो " खाच्छारी " नि सोलाइ " कच्छारी > कछारी " जाबोदों । " बुरलुमफुथुर " दैमानि हायेनाव " बड़ " सोदोबा मोनसे मिथिसार सोदोब । जाथोसे सोदोब आरो ओंथि फोरमायग्रा सोदोबा " टैफा > दै थ'ब्रा - त्रिफुरायाव " बरक " आरो इजराइलावबो " बरक " ओंथिया मोनसेयानो " बरक " + मानसि मोनिस । अब्लाबो आथिमुगायाव बड़' - बरक रावारी फोलेरखौसो थियै बुंनाय जायो । " ब्रग " सोदोबा थियै थिब्बथी सोदोब नोंगौ जाइ रावा बड़' - बरक रावनि रोदा न'खरनि राव । Dr . Verrier Elwin मुंनि सासे गोनोखोआरिया जाथोसे सुबुं गियाथिनि सुबुं फोरखौ सिनायथि होनायनि नोजोराव Boric High Lander मुंनि गांसे बिजाबाव मुंखारिदों । बे बायदिनो Dr . Safer आबो Boric सोदोबखौ गुदि हमनानै बड़निफ्राय सोमजिनाय माखासे दालाइ - दासा बड' रावखौ दिन्थिदों । बिथां मोनहा दिन्थिनो नाजानाय खारि लेखा बड़' सुबुं - फोलेरारि मानसिनि थाग्रा थावनिया आसाम ल' नङा एबा ब्रग - बोद - सा ल' नङा । खोला एसियानि इजराइलनि " बरक " साहा - सान्जा हालामनि फैलाव थाउनि जेरै - चिकिम , बुथान , आसाम , नागालेण्ड , मेघालाय , बांलादेश , त्रिपुरा , म्यानमार बायदि हायुं - हादाब बुंफबनानै बसवास खालामनाय फैलाव सुबुङा दाबो दङ' । अदेबानि मुंनि फोथाराव बायदि बायदि जानानै थानायाबो थार । Dr . Verrier Elwinनि गोनोखोआ फोरमायनो नाजायोदि "बरक' एबा "बरिक " नि दालाइ -दासा जेरै - राभा ,गार' , क'च ,