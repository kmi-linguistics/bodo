बाथौ दोहोरोमाव सासेल ' इसोरखौ फोथायो आरो सिबियो । सासेल ' इसोरनि नेरसोन महरै बाथौ बिन्दोआव फांसेल ' सिजौ गायो । बेनिखायनो बाथौ दोहोरोमनि गुबै नेरसोना सिजौ । सिजौ गैयालासिनो जेब्लाबो बाथौ बिन्दो एबा बाथौ बुमिन जानो हाया । बेनिखायनो आगु बर ' बोराइमोना बुङो ओरै - ' जेसे बाथौ एसे सिजौ , जेसे सिजौ एसे बाथौ' । बिदिनो ' सि'नि ओंथिया जिउमा ( Soul ) आरो ' जौ'नि ओंथिया गेदेर ( Supreme ) थामहिनबा सि + जौ = सिजौ - सि + गोजौ = इसोर - सि गोजौ इसोरखौनो बोराइ बाथौ होन्नानै बाथौ दोहोरोमाव फोथायो । बोराइ सोदोबजों बेखौनो ओथिदोंदि बो +रा +इ= बयजोंबो राइसंजाग्रा