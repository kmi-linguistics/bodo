 ( मिथा ) मिबथिस'हायै गोहो आरो माउगोमाफोरजों बाइदिसिना नेमखान्थिनि गेजेरजों समाजनि सुबुं माहारीखौ दैदेनो । बे मोदाइ एबा देवताफोरा देहात्मा महरै जोनोम लानानैबो बिसोरनि माउगोमाफोरा गोमोथाव आरो मिबथिस'हायै । ओंखायनो बिसोरखौ परात्मा एबा जीउमानि समान मासि होनाय जायो । बाथौ धोरोमारीमोना बिसोरखौ आदि पुरुष आरो आदि नारी महराव बोराइ बाथौनि लोगोसे जायगा होनानै बाउयो एबा सिबियो । बोराइ बाथौनि महिमा एबा मायाआ मिबथिस'हायि रुगुं गैयि । बाथौ धोरोमनि मते जीउ - जीबिनि खांनाय बानाय , फोथेनायनि जाहोना सासे सोरजिगिरिआनो । ओंखायनो बाथौ बाउनाय समाव बुंथिनाय जायो : - रां रासि , मिथा , हासिं बारी गंथाम फान फानथाम नों आफा सासेआनो साथाम फानथामानो फानसे साथामानो सासे । बर साहित्य आरो हारिमु सिबियारी राम दास बसुमतारीनि बादिब्ला मिथिंगायारी सानस्री एबा प्रकृतिबाद ( Naturism ) आनो जादों - बाथौ धोरोम आरो दर्शननि गुबै आरो गोसो होथावना आखुथाय ( characteristics ) । मिथिंगा बुहुमनि जीउ आरो देब - देबी एबा मोदाइ - मोदाइजोनि थासारि ( अस्तित्व ) मोकथां बुहुमनि ( बास्तब जगत ) महर - मुश्री , रस , सौन्दर्य , सुबुं अनसायनाय , अनलायनाय सिबिनो गोसो हमथाथि आरो गोथार संसार जानायनि बिजोंयै बुहुमखौ मोजां मोन्नाय आरो बे मोजां मोन्नायनि गेजेरजों परात्मा एबा जीउमाजों गोरोबफानायनि राहा एबा लामा दिहुन्नायानो बाथौ धोरोम आरो दर्शननि गुदि मंत्र । बाथौ बिथाआ बुहुमनि नेर्शोन । आरो सिबियारीनि गोर्बोबादि बोराइ बाथौखौ गोजोन होनोब्ला गोनांथि जायो - बे बहुमखौ मोजां मोन्नो हानाय एबा अन्नो हानाय मोनसे गोथार गोर्बोनि । मानोना बहुम -अनसायनो हानाय मोनसे