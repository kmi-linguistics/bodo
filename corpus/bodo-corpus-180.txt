गोबां बिहोमा होलांबाय । 
 बेहिया मानसिनि बेहिया आखु । बिथांआ सल रोंनायमोन सल खन्ना खिन्थायोमोन । बेनिनो हाथाय नांगानानै सुबुं सलखौ सं दान्नायखायनो बेखौ folk tales research Scholar बो होन्दों । सल खिन्थानाय आखु : - 
 गगेरे ग . . . गलल ल . . . , दावज्लाया गेसेरबाय आबौफोर - फिसौफोर गगेरे ग . . . होन्नानै । मा होन्दों मिथिगौ , आबौफोर , फिसौफोर , सनाफोर , फांदांफोर , माइनावफोर , ददेरेफोर दावज्लाया ? 
 मिथियाले आबौ जों मिथिया । फिसौ बाराफोरा आब्रायै होनो आरो सलखौ खोनासंफिनो । न नोंसोर सालाफोर । सेरजाखौ हुनानै गावहा इन्दिसि साखाना खर लावदुम खावखाना जुरिफिनो : 
 गगेरे ग गलल ल . . . , जायनो आंनि खरखौ जागोन बेनो राजा जागोन होन्दोंलै आबौफोर राजा जागोन । मा नोंसोर सालाफोर राजा जानो लुबैया ? लुबैयो आबौ लुबैयो । गुबै सलखौ जोबागौमानि बियो रोजाब रोजाब खिन्थालाङो । गथफ्रा थेन्थब्लासो खिन्थागायो । बेफोर रोसि गोनां सलफ्रा गाव सुजुलांनाय आबै आबौनि सल आरो गोदोनि सल बाथाफ्रा बिजाबफ्राव रोजोबै दं फरायथावनो । 
 बिदिखायनो बेजों गथ'फ्रा गोमोन थार मोन । लर्लानावसो थाखोमायो बिदि गुण । बे गामियाव गथफोर , सेंग्राफोर गिला गेलेनाय , बाथा गेलेनाया गोगोमथारमोन । गामियाबो गय खान्थाल लिचु - कुसुमाय , औवा बागानजों गोगोमथारमोन । दानि मुगानि मोरोण हाबनाय बेरामजोंसो गयफ्रा म्रुण थैजोबलांदों । नङाब्ला बावखुग्रि हाजो बादि समाइनाथारमोन आदाबारि गामिआ ।