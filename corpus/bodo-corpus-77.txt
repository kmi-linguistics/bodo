रोखोमनि सोलोंथाइ फसंथानफोरखौ नुनो मोनो । बेफोरनि बागै गाहायाव सावरायनाय जाबाय । 
 ( क ) गुरुकुल : गुरुकुला भारतनि गोजामसिन सोलोंथाइ फसंथान आरो सोलोंथाइनि खान्थि । बे खान्थिया थाहैयारि ( residential ) मोन । फरायसानि सोलोंथाइ लानायनि समा 12 बोसोरसिममोन । गुरुवा - सिस्यफोरखौ आबुङै बेंथानायमोन - फुंनिफ्राय उन्दुनायसिम गुरुनि गोथों बिथोनजों फरायसाफोरा सोलियोमोन । बे खान्थियाव दावहा नांनाय आरो धोरोम सास्त्रनि गियाननि फोरोंथाइ होयोमोन । 
 ( ख ) पाथसाला : पाथसाला हिन्दुफोरनि गोजाम सोलोंथाइ फसंथान आरो सोलोंथाइ खान्थिमोन । बे फसंथाना मन्दिरनि साखाथियाव गायसन जायोमोन । पंण्डितफोरा धोरोमारि गियान लानानै संस्कृट रावै धोरोमनि सोलोंथाइ होयोमोन । सोलोंथाइनि खान्थिया जोबोर गोरामोन । 
 ( ग ) त'ल : बे हिन्दु दोरोमारिफोरनि गोजाम सोलोंथाइनि खान्थि । बे फसंथानाव संस्कृट रावै सोलोंथाइ होनायखाय बेखौ संस्कृट फरायसालिबो बुंनाय जायो । बे फसंथाना गामियारिमोन जेराव अध्यापकफोरा धोरोमजों लोगोसे गियाननि सोलोंथाइ होयोमोन । 
 ( घ ) परिषद : परिषदा राजाफोरनि गनायथिजों गायसनजानाय सोलोंथाइ फसंथान । बेयो धोरोमारि सोलोंथाइनि फसंथान । गोदोनि सोलोंथाइनि