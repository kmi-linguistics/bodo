आयै , जोनोम होबाय नों आंखौ बे खोमसि मुलुग संसाराव आगोर मोनै आं दिनै बे खोमसि संसाराव , जोबनो गैयो दाहानि मोदै हाबाब ! गैया आंहा गोजोननि बुब्लि , आंनि जिउआ बयजोंबो मुगै जाथाव खोमसि बे बुहुमाव , दुखु दाहा सहाय हायै मोनदांस हायै आंनि बे जिउ दान्दिसेनि गाबनाय दान्दिसेनि मिनिनाय बे मुलुग संसाराव , नुस मोनै जोंथि आलारि बाथिखौ मोनहानो सानो नाथाय मोनहासआ गोजोन गैया सिमां फुरियाव आंनि बे खोमसि जिउआ । ईसोरा बबेयाव दं बबेयाव गैया , नों बिखौ नागिरनो नाङा , नों बिखौ संनो नाङा , ईसोरा जेराव जनानै गैया । नों गावखौनो गाव सिबिनो नाजा , मालायनि जेबो दालुबै , मालायनि गोरिबखौ दामुगै , उन सिगां नायफिननो रोङै दाजा । ईसोरा हराखै धोहोनि गोरिब , सुफुंनो हरदों गाज्रि समाज दानो हरदों सोरगोनि समाज , ईसोरा मुगैया जेबो धोहोनि गोरिब । समाजखौ नों जेब्ला सिबिगोन । ईसोरा नोंजों लोगोआव थाफागोन ।