मोनहैनायनि सिगां सौसिखनो हायै हाग्रा गेजेराव मासे बेसेबांबा गिदिर अमा लोगो मोनो । अमाखौ नुनाय लोगो लोगो फलाना सिलायजों गावओ । अमायाबो जायगायावनो थैयो । थैनाय अमाखौ फलानजों लोगोसे साग्रिदफोरा नआव लाबोयो । गोथै अमाखौ लाबोबाय थानाय समावनो सानैबो साग्रिदआ देहाखौ अरजों सावनाय बादि मोनो । नआव सौफैनाय लोगो लोगोनो सासे साग्रिद मंगल बायलां नार्जारीया थैफैयो । सासे साग्रिद इयुन नार्जारियाबो आयखां - बायखां जानानै गोब्रामलाबायो आरो अमानि बदलै अमा बिफिनदों होन्नानै फोरमायो । फोरमायनाय लेखानो रुंसारि बुदि बसुमतारी जानागुरुखौ लानानै बै फातालसाना अन्थाय - थाइथाम जायगायाव अमानि बदलै अमा हैनानै गाबखहैयो । अब्लासो सासे साग्रिद इयुन नाजारिया थैनायनिफ्राय बारगयो । 
 खुग्रीं हातिदुरा गामिनि थागिबि मुस्रि देवाराम बसुमतारीया फोरमायनाय बाइदिब्ला खुग्रीं दाक्षिनगाव गामिनि फलान जातिन औवारीया फातालसाना अन्थाय - थाइथामाव थांदोंमोन । सिखाराव थांनायाव बियो सिख्रि - सिख्ला फोरजों आत्माया लांजानानै थैदोंमोन । खेराइनि गोथै गोथाङाव जाराफाग्ला , थेन्थानालि , लानथागुरजि , दावङा - बुथुवा , सावरिया - दावरिया मोनबादि जाखांफैयोमोन । सिख्रि - सिख्लाफोरजों दं अन्थाय - थाइथामाव होन्नानै फोरमायफैयोमोन । 
 खुग्रीं दाक्षिनगाव गामिनि गामि गोरा मुस्रि अन्तत दैमारी आरो मुस्रि बाबुराम बसुमतारी मोननिफ्राय मिथिनो मोन्नाय बाइदिब्ला खुंग्रीं दाक्षिनगाव गामिनि फलान रुंसारी भबेन बसुमतारीया फातालसाना अन्थाइ - थाइथामाव सिखाराव थांदोंमोन । सिखाराव थाहैनाय समाव अन्थाय - थाइथामाव एबा लखि दावदाबाव गाखोनानै खिदोंमोन । अन्थाय - थाइथामाव खिनायनिफ्रायनो लोमजादोंमोन । नआव सौफैनानै गोब्राब लोमजाफैयो । सानबासो थानायनि उनाव भबेन बसुमतारीया थैयो । 
 सान्तिपुर सिमलाबागान गामिनि मुस्री नांला बरगयारी , धरेन बरगयारी आरो धनिराम बरगयारी बिथांमोननिफ्राय मिथिनो मोन्नाय बादिब्ला फातालसाना अन्थाय - थाइथामनि मोनसे मखजाथाव नेर्सोना जादों - बेयाव बर'नि गुदि आरो आंगो हारिमु सोदोमस्रिया बेरखांदों । बेनो जादों बाथौ दोहोरोमनिफ्राय जोनोम मोन्नाय अन्थाय - थाइथामनि आगु नेर्सोन । जारिमिना मोनहासहायि समनिफ्रायनो बर'फोरा बाथौ दोहोरोमखौ सिबिबोदों आसाम , भारत एबा मुलुगनि गुबुन गुबुन जायगाफ्राव । जेराव बर'फोरा रायजो जादों बेयावनो बाथौ दोहोरोम आरो खेराइ सोदोमस्रि हारिमुआ गोसारबोदोंमोन । बै फातालसाना अन्थाय - थाइथामाव थांनानै नखरनि , हारिनि आरो हादरनि खैदां - खैफोद , दुखु - दाहा , निदान - आफोद , साज - जार्ला गासै बिथिंनिफ्राय बारनो , रैखा मोननो थाखाय बाथौ सिबियारिफोरनि अनगायैबो गुबुन गुबुन दोहोरोम सिबियारिफोरा दौरि , दौदिनि , आसारि , गोथारी आरो गियासी लाबोफानानै बैयाव थानाय सिख्रि - सिख्ला ( खैना सान्थि ) साद दान्दाली खानाय लामनाय , बिमा गंगा देबी , आगलगाजि - गलमाजीजों लोगोसे जाहारबोराय - जाहारबुरै , धनस्रि , बेलस्रि , रुपाथि , खैनाथि , मैनाथि , सनाथि आरो गोबां कौटि कौटि मोदाय मोदुमफोरखौ आसान - खेरा , सना - रुपा , दखना थावसि ( बिदन ) , दाहाल - थुग्रि , गय जरा , फाथै जरा , दुहुब जरा बाइदि बाइदि मुवा एबा बेसादफोरखौ होनानै बोसोरफ्रोमबो