सुखुयाव नोंबो मिनिगोन । " होन्नाय बाथ्राफ्रा बहाथो गोमाखो ! 
 थामजिनिख्रुइ बारा बैसो संसार जाबोनायनि उनावबो थेफ्ला बिमाया एसेबां नंखाइ बाथ्रा बुंनो बोरै हाखो ? दानथामनि दरमहा मोनदोंब्ला गासै द ' रोजा रां दङ थेफ्ला बिमानियाव । थेफ्ला बिमाया दानसेयाव नै रोजा दान बान्था मोनो आंनि दरमहाजों सुनायोब्ला थेफ्ला बिमानि दरमहाया जेबो नङाब्लाबो बे समाव बेनो गोनांथार अांनि थाखाय । दानसेयाव थामजि रोजा दरमहा मोनोब्लाबो दा सान्दि अांनि खालामनोसो बिदोंमोन । जागोन सोर ? नखरनि गासैबो जागोन । 
 दै बानाया जाबाथाय जाबाय हाजो हाला दंफां लाइफां खुरखाव खुरसि खालामनानै हायेनाव उसिफावनाय बादि आंनि गोसोयावबो बाथ्राफ्रा मानोबा सिमना गैयै सोगदाव सोगसि खालामफुनाय समावनो लिटनआ राव होनायसै - 
 " नै आदा , हनै बाजैया ओंखारबोबाय माथो । बाजार खालामगोन खोमा । दिनै आदाखौ दरखार गैया खोमा । मालाइ हारसिंनो बाजार खालामा बि । आदाया दलरै थाबानो जाबाय । " 
 लिटनआ दिन्थि हरनायथिं नायहरोब्ला नुमारबाय बुरैआ फैमारदों बाजाराव । आखायाव गांसे जलंगा । ' र अांबो थांफानि'– होन्नानै लोगोफोरनिफ्राय आनज्राय बोनायसै । 
 बुरैआ सिगां सिगां । आङो उन उन गिदिंफादों । खाथिनिफ्राय खाथिसिन थाफानानै बाजाराव गिदिंफादों । नाथाय बुरैनि खुगानिफ्राय फंसेबो राव आं मोनाखै । आङो रायदावदोंब्लाबो बुरैआ खोमा सुवाखै अांनिथिं मोखांबो खालामाखै । 
 दसे उनाव बुरैआ ना फान्नायथिं आगान सुरबाय । आंबो । उन उन थांफानानै बुरैआ जेराव थाथ'हैदों