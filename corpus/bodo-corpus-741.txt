बिब्दि गेदेमा सोरजियाव सुबुङा गाहाम जीउ होननानै , साननायफोरबादि , जावरिखांनाय गोहो , मावखान्थि गियान गोनां जीउ - मुस्रि होननानै नोंसोरनो आं बाइदि रोखोमनि अंग बाहागोखौ रंजानो , खुशि खालामनो आरो सोरजिसुला गोहो लानानै सोरजिनो हानायबादि गासिबोखौ अां दान होदों । बेफोरनि नेम - खान्थि आसार खान्थिखौ अां नेरसोनथिनानै होदों । जेरै - हौवा रूपो–'सान ' हाथार्खिफोर आरो हिन्जावरूपो ' अखाफोर' । मिथिंगा – बिदिन्था ( पुरुष - प्रकृतत ) ; सम - काल - देश एबा मुवा महरजों बै गुन गोनां सान हर मुस्रिआ खालिबोल ' सोरजि रेगा आरो बे रेगाखौ सोरजि खान्थिबादि सुबुं आसाराव हौवा - हिन्जावनि हाबा आसारथिनानै गिबि आइ - आफा महर मानिखांनाय 'सान - अखाफोर ' थिंख्लि नेरसोन लाखिनानै दोन्दों । बेनि गेजेरजोंनो सोरजिखौ रनसायनाय समाव गावनिनो असे अांगो एबा अंगबादि गरंबा देहानि मोनबा रोखोमनि जाफुंखानाइ जाथाइगिरि जेरै – प्राण , अपान , ब्यान , समान आरो उदान मुंनि बार गोहोआ नोंसोरखौ हमथानानै दोन्दों बिब्दिनो नोंनिनो आंगो महरै - अंग बाहागोनि मावखान्थि गियान खान्थिबादि बिसि एबा हिन्जाव महरा एरायनो हायै आरो गारजायै आंगो मुवा । बियो नोंनो आरो नोनि असे जीउनि लोगो । बेनिखायनो सोरजियाव फिसाफ्रा बिमा बिफाखौ नेवसिनानै गावनि बिसिजों लोगो जायो । बै जीउ मोनसेनि आंगोबादि सोरजियाव अनलायनाय , मोजां मोनलाइनाय मिजिं , थांखि आरो लैखोआ मिलौदो गोजोनग्लायनाय आबुं बिदैजों गोजोमब्ला बिब्दि अननाय , अनसायनायजों जीउ - सोलेरखौ गोजोन होयो आरो गुबै अमृत रसखौ मोनजानो हायो । गुबुन गुबुन संसारनि बिदै एबा मुवाफोरखौ हास्थायनानै मोनब्लाबो , मोनजाब्लाबो बेव गोजोननाय गैया आरो मोन्जाब्लाबो थोआ । मानोमा बिब्दि मुवा जायोब्ला बिषखौ जानाय जायो आरो लैखोआ जाफुङा । बेखायनो सोरजियाव आगगिबि 'आहाम ' सोदोबजों जावरिखांनाय सुबुंसोलेरा महरखौ सानखांनानै सासे ' बोरायबाथौ ' जोंमा महरखौ जायफोर अनसायो बेसोरबादि गुरु , सिबियारीफ्रा सानैनि महरखौ नङा बुजियो । जायफोर आथोननि जेंनानिफ्राइ बारगनो हाया आरो रोजा कौटि ' आइ - आफा ' मुस्रिखौ रोखोम रोखोम बुजियो , गुबुन गुबुन सानो , बिसोरबादिया संसारावबो जेंना लाबोयो आरो दोहोरोमखौबो गुबुन गुबुन नुयो । बियोदि जानो गोनां बेखौ नोंसोर एसेबो बुजिनो साना । आंदि फानथाम आरो रोखोमथाम गुरु आरो सिबियारी जानानै दं एबा सोरजिखौ रैखाथि होनो थाखाय सोरगोआव मोनथाम हादाब एबा जीउखुलि बैगिरि महरै रां - राशि , मिथा हासिं आरो बारि गंथाम महरबो बेखौ रनसायनायाव गोथारपुरि , मोदायपुरि आरो भुतपुरि मुं लानानै संसारखौ बान्जाइदों बेखौ नोंसोर साननोनो हाया । बिनि ओंथिया जाबाय संसाराव रोखोम रोखोम आखल - आखुनि आरो गियाननि मावफोरिजों मोजां एबा गाज्रि , संसाराव थांनानै थायोब्ला गोथैफोरखौ बै जायगायाव लांनानै दोनहैनाय जायो आरो गोदानै सोरजिखौ रनसायनाय जायो । बिनिनो आरोबाव गले गले जोनोमा महर मोनखाङो आरो जोबनो गैयै जोनोमा महर मोनो । बेफोरखौ मिथिनायनि फोरमायनो साननानै आरो मुगा मुगा संस्कार लाबोना आं नोंसोरनाव थानानै गोसो जायो । दौरी - गोथारीफ्रा आंनिनो मुसुखा । नाथाय जायफोर साजायदों बिसोरखौ दाफोथाय । बिसोर थगायसुला , जासुला आरो फोथाइखे बस'सो । माब्लाबाबो खोलिमुगाआव गोथार दौरी गैया । बैसोरबादि सिखावफोरनि थाखाय आंनि मुङा मुलुकनिफ्राइ गोमोरलांबांय । आंनि बाथ्र खौ खोनाब्ला बइबो निन्दासो होयो । गासिबो मुंफोरनि गेजेराव 'बोराइ बाथौ ' मुंखौ जाय फोथायो आरो ' मिथिंगा - बिदिन्थानि ' गियाना जायनाव दं , नुयो बियो आंखौ गोरलै मोनो । बिनाव गोरलै गोथार साननाया सोमजिखाङो । बिब्दि सुबुङानो थोंजों गोनो गोथोखौ नेवसिगारो आरो सैथोखौ हमदां हायो आरो गोजोनखौ मोननो हायो । बेनि अनगा