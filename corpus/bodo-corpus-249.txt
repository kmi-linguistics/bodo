फोरखौ होखारहरनो हानो ? बिसोरखौ बुलायना होखारनो हानाय नङा । 
 जोंनि समाजनि मानसिफोरनि सान्नाय - हनाय , मावनाय - दांनाय , भाव , आदर्श , जिउ खांनायनि सानथौफोरखौ सोलायहोना समाजखौ गुरस्लायहोनांगोन । बिफायारि आफादफोर आरो खुन्थिया हमथाग्रा ( Parental bodies and stakeholders ) - समाजसिबियारि , दैदेनगिरि , फोरोंगिरि , लिरगिरि , मेलेमजिबि धोरोमनि खामानि मावग्राफोरआ ज'जानानै गोबां खामानि मावनांगौ दं । जोंनि समाजाव मेलेमजिबिफोरनि सान्नाय - हनाय आरो गियाननि सोरांखौ गासै लेभेलाव गोसार होनायनि राहा लानांगौ मानोना जोंनि सान्नाय मावनायफोरा मेनसे लेभेलावल खारगासिनो थायो । खायफाया बुङो गारमा फुवारनानै बर'नि समाजखौ फोसाबनो हाया । गोदो गोदायनिफ्रायनो बर'नि समाज फोसाबगिरिफोर जेरै - गुरुदेव कालिचरन , बेलबुंराम कसारि मोनहा नारा नाथार नाजाबोदोंमोन ब'रनि समाजखौ फोसाबनो थाखाय । गुबुन गुबुन समाव जोनोम मोन्नाय आफादफोर जेरै - ABSU , ATWWF , ABWWF , NDFB आरिफोरा बर'समाजखौ फोसाबनो नाजादोंमोन । बिदिनो गोबां जौ लोंनायखौ बर समाजनिफ्राय होखारनो जुनै जौ बन्द खालामनाय हाबाफारिफोर आखायाव लाबोदोंमोन । नाथाय दासिमबो राबबो हाफुंबोयाखै । जाहोना मा ? बुंनो थाङोब्ला जर