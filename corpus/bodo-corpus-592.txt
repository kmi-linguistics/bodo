नाजानाय जादों । थामहिनबा दासानदि बर ' आइजो खन्थायगिरेिफ्रा मा मा बिथिंखौ नोजोर होनानै लिरगासिनो दङ , बेखौल ' फोरमायलांनाय ( description ) जागोन । बेवहाय फोरमायनो लानाय खन्थायगिरेि आरो बिजाबनि मुंफोरा जाबाय फारियै , ' सोद्रोमा' , 2002 ( नीला हायनारी ) , 'मिथिंगा ' आरो 'अख्रांनि जोमै' , 2005 ( स्वपना रानि बसुमतारी ) , ' नरकसिम थांनांगौ लामा' , 2011 ( सपना बाग्लारी ) , 'बिदिन्थानि सावगारि' , 2008 ( रुफास्री हाजवारी ) , 'बियो आंनि जोनोमपुरिनि' , 1995 ( राणी हेलेन ) , 'आबारिनि जिउनि स्केस' , 2014 ( धीर्ज्यु ज्योति ) , आरो 'अां माबोरै दं दासों' , 2014 ( अनजु ) बिथांमोननि बे गांस्नि बिजाबफोरखौ फरायनानै मोन्दांनाय बिथिंफोरखौ गाहायव फारि फारि सावरायनो लानाय जाबाय - क . रहस्य सानथौ ( Mistic ) : गोजाम मुगानि मोनफ्रोमबो रावनि थुनलायावनो मिस्तिक सानथौवा जायगा लानायखौ जों नुनो मोनो । बर ' थुनलाइन खन्थाइ थुनलायावबो गिबि एबा गोजाम मुगायाव हारेि फोजाखांनाय आरो रमानतिक सानथौफोरजों लोगोसे रहस्य सान्थौ एबा मिस्तिक सानथौआबो समान जायगा आउग्रिबोदों । बे हाबायाव रुपनाथ ब्रह्म , मदाराम ब्रह्ममोनहा मैखोम बिबान बानदों होन्नानै जों बुंनो हायो । दानि गोदान मुगानि बर ' आइजो खन्थायगिरेिफोरनि गेजेरावबो बे सानस्रिखौनो बेरखांनाय नुनो मोनदों । मानोना बर ' आइजोफोरा साफ्रोमबो इसोर सिबिनाय हाबायाव सानफ्रामबो नांफानानै थायो । फारसेथिं बर'नि गुदि धोरोम बाथौवाव आइजो आखु दौदिनियानो गिबि जायगा आवग्रिनानै दङ । बेनि अनगायैबो नखरनि इसोरजों सोमोन्दो थानाय गासैबो हाबायावनो आइजोफ्रा बाहागो लाथारनांगौ जायो । जाहोनाव बिसोर इसोर आरो बिनि सोरजिथायनि सायाव मोजां मोननाय , सिबिनाय आरो गोसो बोगथाबनाय सोमजिनाया थार । बे सानस्रिखौ बेरखांनाय नुनो मोनदों गाहायाव होनाय थरायना सपना बाग्लारीनि खन्थाय खलबनि गेजेरजों - 
 आफा बोराइ बाथौनि 
 गोरबोआ गुरै गुसु
 फुवा फुवा गबोनाय
 दै निजिरा बादि गोदै ( गुसु ) 
 खोमथा सिजौ बिफां
 जिदाइन जरा खुन्थिया
 मोनबा बान्दोजों दावथु
 बिखा हेबनानै
 आलारेि फोजोंना
 हान्थु खेराइना खाम सिफुं
 जथा , सेरजा देंखोजों
 रिंखांलांदों गुवार बुहुमाव । 
 - आलारि फोजोंना ( थरायना सपना बाग्लारी ) । बिथांनि ' बयबो जों ' खन्थायाबो मिस्तिक सान्स्रि गोनां खन्थाइ । 
 बे बायदिनो खन्थाइगिरि नीला हायनारीयाबो संसाराव अंब गसाइनि सोरजिनायाव जोनोम लाफैनानै मावनांगौ हाबाखौ समावनो मावनो हायैनि प्रमद चन्द्र ब्रह्म बायदि उनदाहा खालामदों , ओरै - 
 बेरखांदों दिनैसो गोसोआव