हुहुरब्ला हाजो खर'आव थांफिनगोन । [ बइबो मिनियो ] मोनसारु : आंनावनो थाजागौमोन । जानाय लोंनायनि जेबो नङा । अांबो सान - फाथाला गिदिंबायनानै सम थांहोनांगौ जायो । रायज्लाय होनज्लाय थानो आदानि बेवनो गाहाम जागोन सान्ना दोनबोनाय जादों । आदा आसो माबाफोर आख' - फ़ाख ' मोनो नामा ? बेमाफारिया : जेबो आख' - फाख ' जाया मोनसारु फंबाय । जानाय थानायनिबो जिंगा सिनाङा । जों नख'राव साथाम मानसि । दाहोना रुवाथी साब्रै । आंबो हाजो खरनि गोबां बाथ्रा मिथिनो मोनगोन जमिदर साहाबनिफ्राय । मोनसारु : दे बिदिब्ला । संनाय - खावनायावबोथ ' आइ सिखिरिआ दाद दंखायो । गोथाव गोथाव संग्रा होन्ना जोंहा आइ सिखिरिआ निसिमायावनो मुंदांखांथार । जाउलिया : साबगौ । निसिमायावल ' सिमा जानानै थायै बाइदि आंबे खौरांखौ भुटान राइजोआवबो फोसावहैनोसै । [ बइबो मिनियो ] मोनसारु : दे आं थांदिनि । सानजौफु जाबायानो । गोजोनथों जमिदार साहाब , गोजोनथों आदा फारिया । [ खुलुमो ] जाउलिया : गोजोनथों । बेमारिफारिया : दे फंबाय थांदो । मोनसारु : आइ सिखिरि , आलासि गोगोम दोन्ना थांनाय जानोसै । मोजाङै जाहो लोंहो फुजिनो दाबाव आलासिखौ । सिखिरि : हामबाय फिसा । गोजोनथों । अां बाजैखौ रायदावना थांनोसै । [ ओंखारलाङो ] [ फैसालि गोग्लैयो ] ( नुगानै ) ( बेमाफारियानि जिरायग्रा न'नि ख'था । जाउलियाआ ओंखाम जाखांना जिरायग्रा ख'थायाव जिरायफैयो । सिखिरिया उन उन फैना आलनानिफ्राइ फालि फिसा हान्ना होयो आरो बुङो । ) सिखिरि : नै बे गामसा फिसाजों आखाय हुगारदो ।