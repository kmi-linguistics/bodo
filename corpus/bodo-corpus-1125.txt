मंगलसिं हाज'वारिनि " जाउलिया देवान " आ गांसे जारिमिनारि थुन - फावथिना । जाथायखौ जारिमिननिफ्राय लानाय जादों , नाथाय थार जाथायनि गेजेर गेजेर माखासे सानलावरि सोदेरनाय जादों । आखलफोरनि माखासे मुंफोराबो गुबै मुं नङा । फावथायआ जाउलियाखौ मिरु खालामनानै सोरजिनाय । गाहाइ आखलआ जाउलीया , बिनि दुखु - आबुं जिउ जारिमिन , बिनि जौगानाय आरो गोग्लैनायनि heart rendering सल' । जाउलियाजों आरो बेमा फारियाजों बेरेखा जालायनायनि " गाहाइ जाहोनआ सिखिरि । जाउलियानि brief and brilliant career आव बेमाफारियानि फिसाजो सिखिरिजों दाबोरसेनि थाखाय गासे romantic गुथाल फैदोंमोन । जाउलिया देवानआ सिखिरिखौ मोन्नो नाजायाखैमोन , नाजादोंमोन सिखिरिआसो । बिसोर जाउलियाजों खारफालांनो नाजादोंमोन । बेमाफारियाआ बिसोरनि मोजां मोनज्लायनायखौ गोरोन्थि हमनायाव सोमजि खाङासै बर' हादराव खैफोद । बे खैफोदखौ लाबोदों बेमाफारियाआनो । बिनो बृटिसनि हेफाजाब लाहैयो जाउलियाखौ होबथानो । बेनि खिथिरआ जायासै , बर' हादरआ खामासै आरो बृटिसफोरनि आखायाव थाङासै । बोराइ बाथौनि उमराव जोनोम मोन्नाय , बिनि बोरआव सासे गेदेमा जोहोलाव जानाय , जाउलिया देवाननि गोहो - बोलो , गुन - आखलखौ बै समनि बर'फ्रा मिथिनो हायाखैमोन आरो बेसेन होनो रोङाखैमोन । बेनो बर'नि दाइ , बर'नि गोरोन्थि । दैमालु , सोमदोन बाइदि जोहोलावफोरनि बेलायावबो बे मोनसे दाइ , आरो गोरोन्थिखौनो मावबोदोंमोन । जाइनि जाहोनाव दाबो बर'फोरा हादर गोमाजानाय लोरबां हारि । 'जाउलिया देवान'आ हाज'वारिनि गांसे गोगोम थुनलाइ सोरजि । बे फावथाइजों जारिमिनखौ जिउनां खालामफिन्नायल ' नङा , जाउलिया देवानखौ गोदानै सानफिन्नो आरो बेसेन होफिन्नो बर'फोरखौ सांग्रां खालामनाय जादों । फावथाइआ technically राफोद जादों । मन'रन्जन लाहारि , एम .ए .बि .टि . आगु , आफादगिरि , बर ' बेरग्रा जथुम ।