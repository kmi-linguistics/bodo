बिहोमाया अनजTथाव अTरो बाखनाय जाथावमोन । बे बायदिनो 1964 मायथायाव साप्टाहिक हTथाय गायसन्नाय खामानि बिथांमोनहानो सिगांग्रो मावदोंमोन । बोसोरब्रे सोनि उनावनो हTथायसालि जायगायावनो हरखाब मोनसे फिसा जाहोननि थाखाय बर' आरो बांगाल मानसिनि गेजेराव बुलाय सोलाय नारा नाथात मोगा मोगि दानलाय सोलाय जादोंमोन । खाफाल मोजां मोन्नै हानजानि गेजेराव थैयलायनाय जायाखैसै । उनाव सावराय बायनानै मिमांसा लायो । बे जाथायाव बे जायगानि बै समनि मानसिफोरा मोनसे जारिमोन जानानै थाबाय । 
 1969 माइथायाव राङागरा महनपुर फोथाराव बर ' थुनलाइ आफादनि मोनसे जथुमा जानानै थाङो । गाहाय आलासिया बिष्णु प्रसाद राभामोन । नाथाय गोब्राब जब्रा जानायनि थाखाय बे जथुमायाव फैनो हायाखिसै । बिसि महिनि राभाया बिष्णु प्रसाद राभानि दैथायहरनाय लाइजामखौ गेवलां मेलाव फराथिनानै होयो । बे जथुमाखौ जाफुं होनो राङागरा गामिनि लंक्षेस्वर बसुमतारि ( मौजादार , बरचिलाझार ) सदानन्द बसुमतारि बिथांमोनहा जीउयै माहामै नारा नाथा खाथिदोंमोन । बे समाव आं थाखोबानि फरायसामोन । बे जथुमानि थान्दै मेलनि मिटिं हलाव अां भलनटियार बिबान मोनदोंमोन । आंनि सिगांनि गस्ला सिफिनि मोखांआव भि इंराजि हांखोनि महरनि दाट बाख्लानि बेस गाननो मोननानै दुगा आरो गोसोखौ दाद मोनदोंमोन आरो गावनि हाबाफारिफोरखौ मोजाङै मावफुंदोंमोन । थान्दै मेलयाव सासे धुति गामसा आरो पान्जापि गुफुर गाननाय सादा सिधा मानसिया खेबफ्रामबो थांखि फरायनायनि आरो सावरायनायनि सायाव फिनदों आरो फिनदों । आब्ला अां थान्दै मेलनि न ' दरखंआव गसंनानै गोमोहाब नायदों । दसेनि उनाव उददिस लायोब्ला मोनथिना मोनबाय बेनि मुङा बैसागु थामहिबा बिहुराम बर' । अब्लासो मेल मिटिं जेराव मेराव मुंखो जानाय सुबुंया बेसो होननानै मिथिनायाव बागदावखांदोंमोन । 
 महनपुर हालामनि साखाथि फाखाथि गामि जेरै - राङागरा , निमाइपुर , पुव - बेगापारा , मौदुबि , पाटाकाटा , थुरिबारि , बाल्लागाव आरो सापमारि गामिनि सुबुंफोरा माहारियारि समायना रंजानाय फोरबो बैसागुखौ गाज्रि आखु आरो महरजों बाहायदोंमोन । गुबुन हारिफोरजों मुगै जादोंमोन । बिदि समावनो 1979 इं माइथायाव महनपुर हालामनि खाथि खाला मोन डाइन गामिखौ ज' खालामनानै मोनसे आफाद दायो । बे आफादनि मुंखौ महनपुर आन्सलिक रंजालि बैसागु आफाद दोन्नायसै । बे आफादजों बर हारिनि राव थुनलाय हारिमु आरो आसार