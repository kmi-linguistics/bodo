थाङो । बिथांनि सान्थौ आरो आदर्शखौ बावलांनो नागिरनाय बादिसो नुनो मोनो । ओरैनो थैनाय सान समावल ' खुलुमफ्लानाय बादिसो नुनो थाङो । बेबो माहारियारि हाजिरा मावग्रा सान ( International Labour Day ) खायसो , गुबुन सानाव जानायब्ला मा जागौमोन बुंनो हानाया गोब्राब । सिख्ना , दैमालु , सोमदोन , तुलाराम सान्थ्रि गाहाय गोबां जोहोलावफोरखौ बावलांनाय बादि । बेबादि जायोब्ला सान्थ्र'हायै इनाय जागोन हारि नाङैनो बेखौ मोनथिनानै लानाया गाहाम । जायनि दैदेन्नायाव दिनै बर ' हारिया भुमावनो मोनथि जादों होनब्लाबो खहा जानाय नङा बादि मोनो । बिथांनि होलांनाय बोसोनफोरखौ आखरे - आखरे फालिनाया बर ' हारिनि थाखाय जोबोद गोनांथार । बिथांनि आद्रा थालांनाय जायफोर थांखि बेफोरखौ मावफुनो हायोब्ला बर ' हारिया गुबुन जौगानाय हारिफोरजों समान जौगानो हागोन आरो बे बादायथिलि मुगायाव बादायनो हागोन बेयो रोखा । मावफुंनो हानांगोन जायखौ गासै बर'आनो समायखिरा लाखानाय दं । बे लाखानाय समाय खिराखौ मावफुनो थाखाय रायजोफोरनि सिगाङाव होबोनाय बाथ्राफोरखौ मावफुंथारनांगोन नङोब्ला थगायनायनि अनगा जेबो नङा । गासै बर ' हारियानो बड'फानि आद्रा सिमांखौ मोखथां महर होनो थाखाय जान्जि खाफ्रा नांगोन । 
 बड'फा उपेन्द्र नाथ ब्रह्मआ गाव थैगोनखौ मोन्दां खानानै मोनसे बेसेबा दुखुनांथाव आरो दोल गोनां बाणी होलांदों गासै बर ' हारिखौ थांखिनानै ओरै " अां थैलांनोसैयाव आंहाबो एसेबो दाहा गैया , नाथाय आं थैनायनि उनाव आंनि सानस्रियाबो थैफालाङोब्ला आंहा बेवहाय बुंस'हायै दुखु थागोन । " दा बे सारिसेया बेसेबां बेसेन गोनां राव बेखौ सोरबा बर ' सानसुमै आरो मेलेमजिबिफोरा बिजिरना नायदों नामा ? सोंलु