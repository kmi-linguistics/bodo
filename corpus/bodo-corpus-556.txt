भारत हादरनि सिङाव गोबां रोखोमनि सान्थ्र ' हायै मावथांखि , हाबाफारि एबा सानथांखिफोर दं । बेफोरनि गेजेराव मावफुंनो लानाय बयनिख्रुइबो गेदेरसिन मोनसे बिथांखियानो जाबाय " न'खर बिथांखि " । गोसोआव लानो गोनांदि बे मोनसे सानथांखिनि गेजेरजों भारत हादरनि सुबुं जोनोमनि जौखोन्दो बांनायखौ होबथानाय आरोबाव सुबुं अनजिमाखौ अराय दिदोम खालामनायनि अनगायैबो बिनि नोगोरारि सुबुंफोरनि देहा , न'खरनि रांखान्थि , गथ ' जोनोम जानाय समाव बिमफोरनि जेंना , दुखु दाहाफोरखौ रेजें खालामनाय , जोनोमनि उनावनो गोरलै गथ'फोर थैनायखौ बाङाइ खालामनाय , आरोबाव जोथोन लानो हास्लाबैनि जाहोनाव गोरलै उन्दैफोरा लोमजा साजा , जब्रा आरो थैनायनिफ्राय रैखाथि होनो थाखाय । सुंद'यै बेखौनो न'खर बिथांखि ( Family Planning ) होन्ना मिथिनो मोन्दों । 
 न'खर बिथांखिनि गोबां हाबाफारि आरो बेखौ जाफुं होनो जुनै गोख्रों बिथांखिया गोथांथि महरै दाबो हर - सान खामानि मावगासिनो दङ । बिनिनो माखासे सांग्रां महरै नुजाथिनाय सानथांखिफोरखौ मावफुंनो गनायथि जानाय फसंथानफोरानो जादों ( NPP : National Population Policy , 2000 , NHP : National Health Policy , 2002 , आरो NRHM : National Rural Health Mission ) । बिनि अनगायैबो भारत सोरकारा माखासे बुहुमनाङै सोलिबाय थानाय पलिचि आरो बैफोर बिथांखिफोरजों सोमोन्दो लाखिना आरोबाव बिखौ मान होनानै मावबोनाय बुहुमनां आफाद फोरानो जाबाय - ICPD : International Conference on Population and Development , MDG : Millennium Development Goal आरो गोबां । 
 भारत हादरनि सिङाव FWP नि जोनोम आरो आयनानि नोजोरथि : 
 भारत बायदि जौगाबाय थानाय हादरनि सिङाव सुबुं अनजिमा एबा जोनोम जानायनि बिबांआ मोनसे गेदेर जेंना महरै नुजाथिदों - रुजुनानै नायोब्ला चिन हादरनि