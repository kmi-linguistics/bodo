दोहोरोम " , बिष्णुखौ सिबिनो " बैष्णब दोहोरोम " आरो शिबखौ सिबिनो " शैब दोहोरोम " दिहुन्नायखौ नुनो मोन्नो । बे मोनथाम दोहोरोमा आर्य हारिनि बैदिक दोहोरोमनि डालाइसा ( Branch ) । मानोना ब्रह्मा , बिष्णु आरो शिब - बे साथाम मोदाइआ बैदिक दोहोरोम निसो । बुंजागौ बे साथाम मोदायजोआ आर्य मोदायसो । बे मोनथाम दोहोरोमनि मोनथोरफ्रा गासैबो ' बेद ' बिजाबनिफ्राय लानाय । दानिया मिथिनांगौ जायो दि मानो खाइसे सुबुङा ब्रम्माखौ , खाइसेआ बिष्णुखौ आरो खाइसेआ शिबखौ सिबिनो सानखो । जों मिथिखागौ गासै सुबुंनि सान्नाइ ह'नाया गोरोबा । जुदा जुदा मानसिनि जुदा जुदा सान्नाइ । बैदिक दोहोरोमनि " सृष्टि प्रकरण " एबा " सृष्टि तत्व " सोमोन्दै लिरनाय बिजाबफोरखौ फरायब्ला मिथिनो मोनोदि - ब्रम्माया सोरजिग्रा , बिष्णुआ दैदेनग्रा आरो शिबआ फोजोबग्रा एबा संहार खालामग्रासो । बेनि थाखाय संस्कृत रावयै बुंनाय जादों - " ब्रम्मा स्रध्दा , हरि ( बिष्णु ) पाता संहर्ताच महेश्वरः ( शिब ) । ब्रम्माया सोरजियाब्ला बे मुलुगाव जेबो उजिनाय नङामोन । बे बादि सान्नानै बबेबा सुबुङा ब्रम्माखौ सिबिनो लुबुइदों । बिष्णुआ दैदेनग्रा एबा खांग्रा , जाहै - लोंहै फेदेरग्रा - फोथांग्रा । बिष्णुआ जाहोयाब्ला फेदेराब्ला जों सुबुङ 80 - 90 बोसोर थांनानै थानो हायामोन । बेनि थाखाय बिष्णुखौ फुजिनांगौ सानबाय ब'बेबा सुबुङा । शिबआ सिथारग्रा एबा संहार खालामग्रा । शिबखौ फुजिब्ला बियो गावनि भक्तखौ सिथारनाय नङा । अन्नानै गोबावयै फोथांनानै दिनगोन । शिबआ सिथाराब्ला बिष्णुआबो फोथांनानै दिन्नांगोन सान्नानै ब'बेबा सुबुङा शिबखौ सिबिनाया मोजां सानदों । आरो बेनि थाखाय ब्रम्माखौ सिबिनो " ब्रम्म दोहोरोम " उजिदों । बे बादिनो बिष्णुखौ सिबिनो " बैष्णब दोहोरोम " आरो शिबखौ सिबिनो " शैब दोहोरोम " उजिदों आर्य हारिनि गेजेराव । ब्रम्माया सोरजिग्रा , बिष्णुआ दैदेनग्रा आरो शिबआ फोजोबग्रा बे बाथ्राफोरखौ मिथिनो मोन्नो " दुर्गी फुजा " आरो " कालीफुजा " नि सल'निफ्राय । बै साथाम गेदेर मोदाइनि माहात्मखौ मिथिहोनो थाखाय सुंद'यै " दुर्गाफुजा " आरो " कालीफुजा " नि सल'खौ खिन्थासै । गिबिआव अां दुर्गानि सल'खौ खिन्थासै । सैथ्य मुगायाव सासे गोहोगोरा - बोलोगोरा असुर दंमोन । बि असुरनि मुङा जादों " महिषासुर " । बि असुरा मिथिनो मोन्नो सानसे बेलासे थैनांगोन बियो । बेनि थाखाय थैरोङि जानायनि बोर बिनो ब्रम्माखौ तपस्या खालामो । ब्रम्माया नुजानानै असुरखौ सोङो नोंनो मानि बोर नांगौ ? बुं दे । असुरा बुंनायसै - " आंनो अमर ( थैरोङि ) जानायनि बोरखौ नांगौ " । नाथाय ब्रम्माया बे बोरखौ होनो हानाय नङा बुंनायसै । " आंनो बे बोरखौनो नांगौ , गुबुन बोरखौ अांनो नाङा " बुंनायसै असुरा । ब्रम्माया बुंबाय - " नोंनो अमर जानायनि बोरखौनो नांथारगौब्ला अां नोंनो मोनसे बोरखौ होग्रोनोसै । बे बोरा नों बिनाय बोरजों रोखोमसे । महिषासुर , दिनैनिफ्राय नोंखौ रावबो हौवासाया सिथारनो हानाय नङा , नाथाय हिन्जावसानि आखाइआवसो थैनांगोन नो । " ब्रम्मानि बे रावखौ खोनानो मोन्नानै असुरा सानखांसै - " बोरात ' गाज्रि नङा । हौवासानि आखाइयाव थैयाब्ला हिन्जावसानि आखाइयाव बोरै थैनो ! हिन्जावसायात ' हौवासानिख्रुइ बोलो गैजासिन्ना । बे बोरजोंनो अां अमर ( थैरोङि ) जासिगोन । " असुरा ब्रम्माखौ बुंनायसै " बे बोरखौनो अां लाग्रोनोसै । " ब्रम्माया " ततासतु " बुंनानै गोमोरनायसै । बे बोरखौ मोन्नानै महिषासुरा दुग सेमग् , जानायसै । रुंसारफुरि ( स्वर्ग ) , मैथफु त ) आरो हासिंफुरि (पाताल ) बे थाखोथाम फुरिथाव गिदिं गिदिं बुंनो हमनायसै - "बयबो आंखौनो फुजिदो । आंनो थाखोथाम फुरिनि बैगोमा , आंनो राजाबो आंखौनो