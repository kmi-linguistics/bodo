बावयैसो थांनाय बोसोर , 2012 इं माइथायाव क'क्राझार चिरां आरो धुबुरी जिल्लायाव जानानै थांनाय हारियारि दाङा - बाजि जानाय जाथायाव गोबां अनजिमानि बांग्लादेशनिफ्राय फैनानै आयेननि बेरेखा हाबखोमानानै थाखोमा फैनाया रोखायै नुजाबाय । सा–सान्जा भारतआव आसामनि बि . टि . चि . ओनसोलआनो बांग्लादेशनिफ्राय फैनाय आयेननि बेरेखा हाबखोमानानै थाफैनाय सुबुंफोरजों बांसिनै बुथारलायनाय , न ' सावलायनाय , बुलाय - सोलाय आरो नांलाय - खमलाय जाथायजों मोगा - मोगि जानांदों । दिनै बांग्लादेशीफोरनि बे सिरियै गाग्लोबनाय जेंनाखौ लानानै जोबोरैनो सान्नो गोनां जानानै फैबाय । जेरैबादि हाराव बांग्लादेशीफ्रा दोबै - दोबै हाबफैदों बेखौ नायोब्ला आसाम हदोरा जखायथासमो बोसोरावनो बांग्लादेश हायुंजों दाजाबजानायनि गिनांगौ दंसै ! बे जेंनानि अ'रा मोन्नै बिथिंनिफ्राय जोंब्लावबोदों । मोनसे बिथिङा जाबाय 1 . आबाद मावनायनि गाहाम सुबिदा थानाय हासार गोनां दुब्लिनि सायाव मेगन नोजोर आरो गुबुन मोनसे बिथिङा 2 . राजखान्थि गोहो सिख'नो थाखाय भट थुबुर थिनानै दोन्नाय खायदा आरो खौसल । ट्राइबेल माहारि आरो गोग्लैसोननै थानाय हारिसाफोरखौ रैखाथि होनो थाखाय ट्राइबेल बेल्ट आरो ब्लकखौ Assam Land and Revenue Regulation Act ( ALRR ) , 1886 नि Chapter - X खौ सोदांनानै सिमा खालामनानै होदोंमोनब्लाबो नाथाय दासिमबो बे ALRR नि Chapter - X नि होखानाय आयेननि दफाफोरखौ मावफुंनायाव सोरखारा फैमाल जादों । बे आयेननि दफाफोरखौ मावफुंनाया आसाम सोरखारनि फालायावनो गोग्लैयो । ALRR नि Chapter - X खौ मावफुंनायनि गोहो आरो बिबाना खाजोना डिपार्टमेन्टनि सायावनो सोनारनानै दं , जाय बिबाना गुबैयै SDC फोरनि मावनांगौ हाबा । बे हाबानि सायाव नोजोर , बिथोन आरो मावफुनांगौया आसाम सोरखारनि आवथायावनो दं । नाथाय उनगिनांगौया एरैबो दं । आसाम सोरखारा गोसो जायोब्ला ट्राइबेल बेल्ट आरो ब्लकखौ फुरायै एबा खावख्लाबै जाहोन दिन्थिनानै सिफायनो हायो आरो दाफामफिन्नोबो हानायनि गोहो दं । ट्राइबेल बेल्ट आरो ब्लकखौ लाखिनाय लाखियैया आसाम सोरकारनिसो गोसो । बिनि बिदिन्थि हिसाबै फोरमाना 1 ) बिजनी ट्राइबेल बेल्टखौ 1962 इं माइथायाव सिफाइनानै होनाय । 2 ) खोला कामरुप ट्राइबेल बेल्टखौ 1969 इं माइथायाव सिफायनानै होनायानो बिनि रोखा रोखा फोरमान । बड'लेण्डनि सोमावसारनाय समाव हायेननि ट्राइबेलफोरखौ नायबिजिरनो थाखाय मिरु सोरखारा Expert Committee on Plain Tribes of Assam मुंनि मोनसे Committee दानानै दैथाय हरदोंमोन । बिथांमोनहा नायदिंखांनायनि उनाव नुनो मोन्दोंमोनदि