मंगलीय फोलेरनि बरफोरागासै स्वा - स्वानजा भारतआवनो गोसारनानै दं गोदोआव कालिका पुराण , जगिणी तन्त्र , रामायन , महाभारत , बिष्णु - पुराण आरो जारीमिनाव बर'फोरखौ किरात , असुर - दानब , मेच कछारी बाइदि मुङै बिमुंथिबोदों । मुकथाङाव नाथाय बर'फोरा बिब्दि जेबो असुर - दानब फोलेरनि नङामोन एबा बर'फोरा रावनिबो दुइसिन हारि नङामोन । जारीमिना मोन्दांसहायैनि समनिफ्रायनो गासै स्वा - स्वानजा भारतआव रुजु - रुमुयै राइजो जाबोनाय मोनसे गोजौ थाखोनि हारिमोन । बे बिथिङाव जिगु मुगानि गिबिसेयाव ए . गेइट चाहाबा बर'फोरखौ गोजौ सोदोमश्रीगोनां हारि महरै मुंखलांनाय बाथ्राया जोबोत बेसेनगोनां । बिथांनि बादिब्ला बर'फोरा सानसे समाव सोदोमश्री आव आह'मफोरनिख्रुइबो आगानसेब्लाबो बारा दाउगालुमोन । जाय समाव बर'फोरा इथाजों न - बां लुनानै थानो रोंदोंमोन बे समाव आह'मफोरा दंफां आरो औआजोंसो न लुनानै थादोंमोन - होन्नानै बिथाङ बुंलांदों । गोसो होथावना बाथ्राया बिनो दि जे समाव आह'मफोरा इटानि बाहायथिखौ रोङामोन - बै समावनो बर'फोरा राजथावनि डिमापुरनि सोरगिदिं गालफाथोम 2 ( नै ) माइलफ्राम गोलाउ इतानि अवाल एबा बेरा होनो रोंदोंमोन । बर'फोरादि आसामनि था - गिबि बेखौ जारीमिनाबो नंखाय बुंनो हाया । बिसोरो सोजौ थाखोनि राव थुनलाइ दं । बर'फोरा सरासनस्रायै गोहो एबा शक्ति सिबियारी । सानफ्रोमबो बिसोरो बाइदिसिना मोदाइ मोदाइजोफोरखौ फुजियोब्लाबो गुदियावनो बर'फोरा बाथौ